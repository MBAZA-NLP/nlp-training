label,kin_label,en_label,url,title,content
5,imyidagaduro,entertainment,http://muhabura.rw/amakuru/imyidagaduro/article/ese-ko-rubavu-ari-iwabo-w-impano-za-ruhago-mu-muziki-ho,"Ese ko Rubavu ari iwabo w’impano za ruhago, mu muziki ho byifashe gute? Duhere hasi kuri The Future men"," Rubavu, ni kamwe mu turere dukomokamo abakinnyi b’umupira w’amaguru bo ku rwego rwa mbere mu gihugu ku buryo hari n’abahitiirira Brazil, mu kureba uko bahagaze mu muziki, twahereye hasi hamwe impano iba igaragara ariko itaramenyekana. Itsinda ry’abasore babiri ryitwa “The Future men” ni kimwe muri byinshi bihamya ko no muri muzika Rubavu ifite impano ariko guhatana ku rwego rw’igihugu bitarakunda nk’uko bimeze muri ruhago.
 The Future Men ni abasore babiri barikubizamo neza; The Best King Rapper (Imanaturikumwe Jean Pierre) na Hobby Fizzo (Ishimwe Pantient). Baririmba mu njyana ya Hiphop, R&B cyangwa Afrobeat. Indirimbo baheruka gukora hafi aha ni “Ndicuza” na “Impinduka” zakorewe mu Fex Reocord zaje zikurikira “We are th sharp” yakorewe muri Talent music tutibagiwe na “Mfitumkunzi” yakorewe muri Abarimu. Ku bijyanye n’impano zizamuka I Rubavu, umwe muri aba witwa The King Best Rapper yagize ati: “Rubavu hari impano, na mwe mumaze kubyiyumvira ni kimwe nko muri ruhago nyine kuko byose ni talents. Gusa twe abanzi kwigaragaza hirya no hino ntibiradukundira nka ruhago. Urabona nko muri ruhago, abashakisha abakinnyi babifashe nk’isoko ku buryo bahora ino ariko twe sinzi inshuro wumva abaproducer baje kureba upcomings!” 
The King Best  Rapper Ku bijyanye n’iterambere rya Future Men, yatubwiye ko muri iki kiruhuko batangiye project nshya kandi ngari izabasha guhatana birenze iby’I Rubavu ikagera na za Kigali, “ubu twatangiye gukorana na Fazo, tuzakorana indirimbo imwe cyangwa ebyiri ari na ko duhirimbanira kugirana amasezerano. Turi I Musanze muri iyi weekend yo kuwa 26 Ugushyingo mu bitaramo, tuzahita dukomerezaho n’izo gahundazose” 
Hobby Fizzo Yakomeje avuga ko I Ruabavu hari abahanzi barikuzamuka benshi kandi banashoboye ku buryo haba hakenewe gushaka indushya no gushyiramo ingufu cyane. Ngo nyuma ya project yabo, bazakurikizaho kugeza ibihangano byabo hirya no hino mu gihugu cyane cyane I Kigali, “tuzahita twinjirira Kigali kuko kuguma ino ni ukwicira umurongo ntarengwa. Hari abahanzi babizi pe ku buryo buri wese aba yemeye ariko si nzi impamvu batarenga akarere. Gusa imbere ni heza” Yanditswe na Lucky van Rukundo/Muhabura.rw"
5,imyidagaduro,entertainment,http://muhabura.rw/amakuru/imyidagaduro/article/amafoto-yinjiye-iyi-nganzo-bamwita-umusazi-none-biramutunze,Amafoto: Yinjiye iyi nganzo bamwita umusazi none biramutunze n’abana be batanu," Nyiramfumukoye Lucie w’imyaka 44 atuye mu kagari k’Amahoro, Umurenge wa Muhima mu karere Nytarugenge. Ni umubyeyi w’abana batanu, ukora umurimo yo gucurangira abantu acuranga umuduri kuva muri 2006 ubundi bisanzwe bimenyerewe ku bantu b’igitsinagabo, ni byo bimutunze n’ubwo agitangira bamufataga nk’musazi ari ngo bijyanye n’aho imyumvira y’abanyarwanda igeze basigaye bamwumva.
 
Avuga ko umugabo we yitabye Imana bityo akabona nta kundi yabaho n’abana be. Yahise ayoboka iyi nganzo avuga ko ntawe ayikomoraho mu muryango, yarabyiyigiye Ubwo Muhabura.rw yamusangaga mu Biryogo yagize ati: “birantunze hamwe n’abasore banjye n’inkumi zange uko ari batanu bose, nabitangiye muri 2006 kuko nta yandi mahitamo narimfite nyuma y’uko utware wange yari yitabye Imana. Nk’umudamu, ngitangira 2006 abantu banyitaga umusazi ariko nkihangana. Nakoreraga amafaranga 50, nza kugera ku 100 none ubu ncurangira hagati ya 200 na 500. Ubu ndanyuzwe cyane cyane ko n’bantu basigaye banyumva bakamfata nk’umukozi njk’abandi. Yiiii ni ukubera u Rwanda turikujyenda tujya muri viziyo.Ku munsi nshobora kubona nka 3000, 2000 cyangwa 4000 bitewe n’icyo Imana yangeneye. Nta muyobozi n’umwe twari twabonana, mubonye namusaba kunteza imbere nange nkamenyekana nk’abandi bahanzi. Byanamfasha! Kuko n’ubwo nge nshaje, abana bange bazi gucuranga umuduri, babonye ubufasha babikora neza ku buryo bugezweho bikanafasha mu gusigasira umuco nyarwanda."""
5,imyidagaduro,entertainment,http://muhabura.rw/amakuru/imyidagaduro/article/clement-na-knowless-mu-byishimo-bidasanzwe-nyuma-kwibaruka,Clement na Knowless mu byishimo bidasanzwe nyuma kwibaruka imfura yabo, Umuryango wa Knowless na Clement wamaze kunguka umwana w’Umukobwa akaba ari nawe mfura y’uyu muryango uherutse gukora ubukwe ku itariki 7 Kanama 2016 Ikinyamakuru Izubarirashe dukesha iyi nkuru  kivuga ko Ishimwe Clement yatangaje aya makuru  gusa akaba atigeze avuga byinshi kuri uku kwibaruka k’uyu muhanzikazi dore ko hari ibindi byinshi yari ahugiyemo. Kimwe cyo mu byari bizwi ni uko Knowless yari atwite umukobwa ndetse na we ubwe akaba aherutse gutangaza ko akuriwe. Kuri ubu rero akaba yamaze kwibaruka. Knowless na Clement umubano wabo wakunzwe kugarukwaho cyane mu itangazamakuru bijyanye n’uburyo babanye igihe kinini nyamara bakabasha guhisha iby’urukundo rwabo naho babitangarije bagahita bafata icyemezo cyo kurushinga byihuse. Ubukwe bwabo nabwo bwaravuzwe cyane kubera uburyo bwari buteguwe mu buryo buhambaye ndetse ibirori byabwo bikaba byari bibereye ijisho. Yanditswe na Ubwanditsi/MUHABURA.rw
5,imyidagaduro,entertainment,http://muhabura.rw/amakuru/imyidagaduro/article/n-ubwo-umuhungu-wa-diamond-na-zari-atari-yavuka-izina-rye,"N’ubwo umuhungu wa Diamond na Zari atari yavuka, izina rye ryamenyekanye"," Igihe icyo ari cyo cyose Bongo star, Diamond Platinumz n’umukunzi we Zari Hassan bakibaruka umuhungu wabo wa mbere. Nyuma y’uko aba babyeyi bahitiyemo imfura yabo y’umukobwa izina rya “Princess Latifah Dangote”, bamaze no gushyira hanze izina ry’umuhungu wabo benda kwibaruka, ni Prince Riaz Icyatunguye abantu ni uko Princess Latifah Dangote ari we wagiriwe icyizere n’ababyeyi be maze bakamuha ububasha bwo kuba ari we utangaza iri zina rya musaza we.
Zari, yakwirakwije ibi ku rubuga rwe rwa Instagram, maze abantu na bo si ugukorera iyi foto shares, karahava.  Yanditswe na Lucky van Rukundo/Muhabura.rw"
5,imyidagaduro,entertainment,http://muhabura.rw/amakuru/imyidagaduro/article/amwe-mu-mateka-y-umuhanzi-jose-chameleone-n-ibintu-10,Amwe mu mateka y’Umuhanzi Jose Chameleone n’ibintu 10 utigize umumenyaho," Joseph Mayanja ni amazina yahawe n’ababyeyi n’idini. Yamenyekanye ku rubyiniro nka Jose Chameleon cyangwa Chameleo.
 Jose Chameleone ni umuhanzi rurangiranwa w’injyana ya afrobeat na reggae,avuka mu gihugu cya Uganda yavutse ku ya 30 Mata 1979, akaba akoresha indimi eshatu mu buhanzi bwe Ulugande,Igiswayire n ’icyongereza.Se ni Gerald Mayanja nyina ni Prossy Mayanja akaba ari umugore wa kabiri wa se.amashuri ye abanza yayize Nakersero primary school,ayisumbuye ayakomereza kawempe moslem aho yize ikiciro cya mbere cy’ayisumbuye aho binavugwa ko yaba yararangirije mu mwaka wa gatanu nkuko urubuga Howwe biz rubigaragaza kurutonde rw’abahanzi ba Uganda na mashuri bize. Mayanja yatangiye kuririmba mu 1996 atangira nk’ukina umuziki (DJ) mu kabyiniro ka Missouri night club mu mugi wa Kampala.nyuma yaje kugirana amasezerano n’inzu icura umuziki ya banyakenya ya Ogopa DJS, aha niho yanakoreye indirimbo ye yambere yise Bageya yakoranye n’umuhanzi wu mu nyakenya witwa Redsan. Umuziki wa chameleon ugizwe n’urusobe rw’injyana gakondo y’abagande n’injyana izwi mu bihugu by’afurika yo hagati Rumba,Zouke,na Reggea.umuzingo we wambere akaba yarawise Bageya wagiye hanze mu 2000. Niba warakunze cyangwa ukinakunda uyu muhanzi reka twongere twibukirnye ibihe byamuranze tubyibutswe n’indirimbo ze zagiye zitirirwa imizingo ye,duhereye kuri Bageya yitiriwe umuzingo wambere wasohotse mu 2000. 2001 Mayanja yakoze indimbo yakunzwe ayita Mama mia arinayo yaje kwitirira umuzingo we w’uwo mwaka,naho umwaka wakurikiyeho yakoze Njo karibu anayitirira umuzingo we yasohoye mu 2002. 2003 yakoze iyo yise the golden voice; naho2004 akora mambo bado anayitirira umuzingo we w’uwo mwaka,2005 yongeye gukora iyo yise kipepeo yanakuzwe cyane. 2006 joseph Mayanja yakomeje gushinga imizi mu bikorwa ashyira hanze umuzingo yise shida za dunia usohoka ho indirimbo nka shida za dunia nyine yanawitiriye,2007 yasohoye uwo yise ka tupakase yariho indimbo zakuzwe nka sivyo ndivyo.  Mu mpera za 2008 uyu musore yagize impanuka ikomeye ndetse abaganga bamutegeka kujya yifashisha akagare kabamugaye mu kugenda, nyamara 2009 nibwo yatoye agatege ubwo yashyiraga indirimbo yamaganya hanze yise bayuda anayitirira umuzingo we. Nyuma ya bayuda Mayanja yashyize hanze undi muzingo 2010 awita vumiliya,2012 yasohoye valu valu,naho 2013 asohora badilisha na tubonge yasohoye 2014. Ikindi kigaragaza Mayanja nk’ishyiga ryinyuma mu muziki wa Uganda ni nko kuba yaratorewe kuyobora inzu icura umuziki ya leone island ikoreramo abandi bahanzi b’intanyeganyezwa muri afurika y’uburasirazuba nka Moses Radio,Weasel, AK 47 uherutse no kwitabimana,king saha,papa cidy,pallaso,nabandi bavuga rikagenda mu ruganda rw’uimuziki wa afurika y’uburasirazuba. Ibi bigakomeza bishimangirwa na gihamya ikomeye yagaragaye 2014 mu imurika ry’umuzingo we Tubonge ubwo yateranyirizaga imbaga yabasaga 40.000 kuri sitade ya lugogo cricket ovel y’ikampala aka gahigo nako niwe muhanzi w’afurika y’uburasirazuba wari ukagezeho bwambere.aha umuvugizi w’inteko ishinga amategeko wa Uganda Rebecca kadago akaba yarahimbawe akisanga yavuze ko Mayanja amushinze ubucyerarugendo bw’ubwami bwa Busoga buzwi cyane mu gihugu cya uganda. Chameleon ni umuhanzi wagiye ukundwa cyane kubera indirimbo ze zuje ubuhanga n’ubutumwa bukora ku mitima yabeshi ndetse akanakundirwa injyana ze zibyinitse kabone nabatumva indimi aririmbamo usanga batabura kwisanga mu bakunzi be.bimwe mu bihugu yagiye aririmbiramo kandi ugasanga ibitaramo bye byitabiriwe n’abantu bingeri zose ni nka u.s,uk,Sweden,ububirigi,malazia,ubushinwa,ubudage, nibindi by’afurika nka RDC,afurika yepfo,Zambia,Malawi,sudani yepfo ndetse tudasize n’iwacu mu Rwanda rw gasabo. Kubijyanye n’umuryango wa chameleon, yashakanye na Daniella Atim bafinye abana 4 aribo Abba marcus Mayanja wanamaze gutora inzira ya se dore ko nawe hariindirimbo amaze gukora nka “Game over”mu izina rya T Rex. Abandi ni Alfa Joseph Mayanja,Alba Shyne Mayanja na Amma Mayanja. Ku bavandimwe be bamenyekanye mu ruhando rwa muzika twavuga nka Douglas Mayanja umenyerewe ku izina rya Weasel mu itsinda rya Goodlife,Pius Mayanja uzwi nka Pallaso ku rubyiniro akaba abarizwa muri good music ndetse na nyakwigendera Emmanuel Mayanja wari uzwi kurubyiniro nka AK47 wabarizwaga muri Bullet proof music. Chameleon mu nzira ye ya muzika amaze kwitabira amarushanwa atandukanye ndeste ameshi yagiye anayegukana aha twavuga nk’ikiswe Beffta award muri Uk yatwaye nk’umhanzi mwiza mpuzamahanga,ahakaza ikiswe Pearl of Africa music award ”PAM” amaze gutwara ishuro zisaga eshatu harimo n’iby’imyaka ibiri yikurikiranya 2003 na 2004.mu mwaka wa 2004 kandi yanatwaye ikiswe Tanzania music awards nk’umuzingo mwiza w’umwaka muri afurika yuburasirazuba(Bei kali),ndetse 2005 yongeye gutwara igihembo nkiki yifashishije umuzingo we Jamila. Muri rusange uyu muhanzi yagiye yitabira amarushanwa menshi ndetse amwe akayegukana kugeza ubu akaba amaze kwitabira amarushanwa 25 aho afitemo ibihembo bisaga 15 harimo na MTV European awards. Ushobora kuba utibuka cyangwa utarigeze unamenye utuntu nkutu kuri Jose Chameleon:
 1. ibuka ko muri 2014 uyu musore yafashe amazina ye yongeraho ak’icyubahiro ka doctor (DR) aho ngo yashakaga kugaragaza ko uruhare yagize mu ruganda rw’umuzi rwa Uganda nta mugenzi we numwe wari warugeraho. Ngo akaba yiyumva nka dogiteri w’umuziki wa Uganda. 2. menya ko kandi Joseph Mayanja chameleon yarongoye umukobwa uzwi mu muryango mugari wa Uganda uyu ni Daniella Amit. 3.waba se wari uhari ubwo muhanzi wambere wo muri Afurika y’uburasirazuba yuzuzaga Lugogo cricket oval stadium Ku bafana basaga 40.000? uyu yari Dr joseph Mayanja chameleon. 3.wamenye se ko uyu muhungu yahuye n’uruva gusenya 2012 ubwo yari mu gihugu cya Tanzania uruhushya rwe rw’inzira rukaza gufatirwa n’uwitwa Eric Shigengo wamushinjaga akayabo ka madorari ya Amerika angana 3.500? aha bikaba byaramusabye kwiyambaza ibyangombwa by’agateganyo ngo abe yasohoka mu mu gihugu gituranyi cya Tanzania. 4.iki nacyo kimenye,indirimbo ye yambere Bageya yacurazwe bwambere na Radiyo yitwa Metro FM idatunganyije neza (mustering) nyuma yuko abenshi mu bacuzi ba muzika bari bayiteragiranye bavuga ko badashobora kuyitunganya. 5. hari undi wakubwiye se ko 2006 uyu musore yasize abafana be mu gihirahiro ubwo bamutegerezaga kurubyiniro rwa Mumba night club rw’imumbasa,nyamara habura iminota 15 gusa ngo azamuke urubyiniro akaba yaraburiwe irengero,ndetse muri iryo joro akaba yararaye anavuye muri uwo mugi? 6. ibuka ko mu mwaka 2000 yakundanyeho nu muzungukazi Onsea Griet akanamuririmbira indirimba aho yamuririmbye amwita Dorotia, ni mu ndimbo ye yamenyekanye nka Drotia. 7. wari uzi ko uyu musore ariwe wabashije kuvumbura no gukuza impano yabasore 2 bazwi nka Radio na Weasel bo mu itsinda rya Goodlife? 8. wigeze umenya ko 2014 yakoze agashya ubwo yishuzaga miriyoni ya mashiringi ya Uganda ku muntu umwe mu gitaramo yakoreye muri hoteri yitwa selena hotel y’Ikampala kandi ntibabure kwinjira? 9.wari uzi ko uyu musore nyuma y’ubuhanzi yifitemo n’impano yo gukora nk’umushyushya rugamba(MC) mu kirori? Ibi yabibayemo igihe kinini mu Burundi mbere yuko yigaragaza nk’umuhanzi. 10. nizere ko utatungurwa nuko uyu muhungu ari mu bahanzi 10 bakize muri afurika yose aho kurutonde rwashyizwe hanze n’urbuga The Promoter afrika aza ku mwanya wa 10 mu bahanzi bakungahaye muri afurika yose. Dusoza tubabwire ko kubasomyi bacu mushobora no kudusaba amateka y’icyamamare mwifuza kumenya mushaka Nt Jado kuri Facebook mu kanyandikira,kimwe nuko wakwandika mu mwanya wagenewe ibitekerezo by’abakunzi ba Muhabura.rw ibitekerezo byanyu biratwubaka. Mugukora iyi nkuru twifashije urubaga  rw’uyu muhanzi arirwo www.myspace.co imbuga nka the promoter Africa,Howwbiz na Wikipedia ya Jose Chameleon.

 Umva imwe Mundirimbo zatumye Amenyekana cyane yize Shida Za Dunia (Official Video Song)
 Yanditswe na Jean de Dieu Ntakirutimana/Muhabura.rw"
5,imyidagaduro,entertainment,http://muhabura.rw/amakuru/imyidagaduro/article/uncle-austi-yashyize-hanze-indirimbo-avuga-ko,Uncle Austin yashyize hanze indirimbo avuga ko izamuhindurira amateka," Uncle Austi umaze kumenyererwa hano mu Rwanda mu bahanzi bakomeye mu njyana nyafurika, Uncle Austin yashyize hanze indirimbo nshya yise ‘Nzacumura’. akaba yemeza ko ari indirimbo ishobora kumuhindurira amateka ndetse igakundwa ku rwego rwo hejuru Nk’uko yabitangarije Inyarwanda Austin yavuze ko, iyi ndirimbo yayanditse afatanije na producer Bernard mu ntangiriro z’uyu mwaka wa 2016.  Ati “Twayanditse njye na Bernard. Twari muri studio nshaka gukora indirimbo y’urukundo ariko itari direct ndagukunda tu. Ivuga umuntu wabonye rimwe gusa ukamukunda ukazahora wifuza kuzongera kumubona.” Uncle Austin avuga ko ubwo bandikaga iyi ndirimbo, yifuzaga gukora indirimbo y’urukundo ariko itaziguye nkuko yagiye abikora mu ndirimbo nka Nzakwizirikaho, Ndagukunda nzapfa ejo n’izindi, ari nayo mpamvu yizeye ko abari bakumbuye inganzo ye yo muri ubu buryo baza kunyurwa n’iki gihangano cye gishya.  Kanda hano wumve indirimbo nshya ya Uncle Austin ""NZACUMURA""  Yanditswe na Chief Editor/MUHABURA.rw"
5,imyidagaduro,entertainment,http://muhabura.rw/amakuru/imyidagaduro/article/ese-birashoboka-ko-na-twe-twaha-agaciro-impano-y-umwana,Ese birashoboka ko na twe twaha agaciro impano y’umwana mbere yo kumuhitiramo ibyo yiga mu ishuri?," U Rwanda kimwe n’ibindi bihugu byinshi ku isi hagezweho ko hakurikiranwa impano umwana yifitemo kurusha ibyo yigishwa mu mashuri, biba byiza iyo agiye kwiga ibijyanye n’iyo mpano kuko bituma akora akazi agakunze.  Mu gihe mu Rwanda turi mu nkundura yo kwihangira imirimo, abantu bagakwiye guhera ku mpano kuko umutungo kamere wo udahagije. Ni amahire ko hari n’uburyo bwinshi buri kugenda buboneka hano mu Rwanda ku buryo muri ibi bihe by’ibiruhuko waba ari umwanya mwiza wo guha umwanya impano. Nyuma ya Indashyiirwa Elite Awards yabereye Serena kuwa 4 Ugushyingo igenewe abiga muri Kaminuza y’u Rwanda, habmaze kubineka indi nzira yo kwerekana impano zitandukanye ndetse abarushije abandi bagafashwa mu kuzitaho nk’uko twabitangarijwe na Nzaramba Shema washinze kampani Youth Fashion Designer  izajya ikora ibi bikorwa. Shema w’imyaka 18 y’amavuko, aturuka mu murenge wa Kacyiru mu Karere ka Gasabo, ngo yakoze ibi kubera inama nziza akura kuri nyakubahwa Paul Kagame. “Nkunda kumva impanuro za Perezida wacu Paul Kagame zo kwihangira imirimo ndetse no kwigira, ni muri urwo rwego natekereje icyo nakora kugira ngo niteze imbere, nateze imbere urundi rubyiruko mbinyujije mu gufasha urubyiruko guteza imbere impano zabo” Nzaramba usanzwe ufite impano yo gushushanya avugako igitekerezo cyo gushing Kampani ko yagitekereje, akakigeza kuri Se maze akamwemerera kumufasha. Kuva ubwo yatangiye kwandikisha kampani ye ndetse akanashaka abaterankunga batandukanye bazamufasha kugera ku ntego ze. IYouth Fashion Designer ikorera mu mujyi wa Kigali mu karere ka Nyarugenge mu Nyubako wa Kigali city Town  mu igorofa rya 21. Nzaramba wayishinze avuga ko igamije gufasha kugeza kure hashoboka impano z’urubyiruko zinyuranye.  “Tuzafasha urubyiruko guteza impano zabo imbere ndetse tubigishe kuzibyaza umusaruro, mu byo tuzaheraho harimo gufasha abafite impano zo gushushanya, kuririmba, kubyina (gakondo ndetse na Moderne) ubugeni (Moderingi) gucuranga (Gitari ndetse na Piano) ndetse n’ibindi” Nzaramba kandi atangaza ko kampani ye idakorana n’abakeneye guteza impano zabo imbere gusa dore ko ngo n’abahanzi bamaze kwandika izina (Abastari) nabo yiteguye kubakira. “Ntago tuzakorana n’abashyashya gusa ahubwo n’abasanzwe bakora ako kazi baremerewe, twe dufite ibikoresho bihagije , ni ukuvuga ibyangombwa byose bikenerwa nka Studio ifite ibikoresho bigenzweho  ndetse dufite n’abaterankunga batandukanye biyemeje kudufasha nka Hotel ya Mariotte, Lemigo, Inyange, Ambasade y’abanyamerika, ubufaranza, MTN ndetse na Tigo , TV1 na Tv 10 , ubwo rero nta kibazo cy’ibikoresho Dufite kugeza ubu” Kubujyanye n’inyungu azakuramo Nzaramba shema, yagize ati “kampani yacu izajya ikoresha ibitaramo bitandukanye kandi byinjiza amafaranga, maze buri wese afate 50% ku mafaranga yinjiye, ni ukuvuga umuhanzi afate 50% na kampani ifate 50% birumvikana ko bizaba byoroheye urubyiruko ndetse birarufitiye inyungu hamwe na kampani” Nzaramba Shema arangiza agira inama urubyiruko ko rugomba gukura amaboko mu mufuka, maze bagashaka icyo gukora.  “benshi mu bakiri bato bimbwira ko badafite ubushobozi bwo kuba batekereza icyo bakora,ariko ndabagira inama yo gukurikiza inama tugirwa na Perezida wacu Paul kagame, yo kuvana amaboko mu mifuka Tugashaka icyo dukora tudategereje abaduha akazi , ndetse no gutegereza umutungo w’ababyeyi.” Shema arangiza  ashishikariza urubyiruko kwitabira ibikorwa bye ndetse no kutitinya bagashako icyo gukora nkuko Perezida wacu Paul kagame akomeza abidushishikariza umunsi ku munsi. 
 Yanditswe na Lucky van Rukundo/Muhabura.rw"
5,imyidagaduro,entertainment,http://muhabura.rw/amakuru/imyidagaduro/article/serena-williams-mu-bwihisho-nyuma-yo-guterwa-inda-na-drake,Serena Williams mu bwihisho nyuma yo guterwa inda na Drake," Burya ngo nta nduru ivugira ubusa, byavuzwe kenshi ko umuraperi Drake ashobora kuba ari kugirana ibihe bidasanzwe by’urukundo n’ikirangirirekazi muri Tennis Serena Williams none byafashe indi ntera kuko umwe mu nshuti za hafi za Serena yamaze kwemeza ko Serena atwite inda y’ibyumweru 12 ya Drake, ni nyuma y’uku atagishaka kwigaragaza. Ubwo yari amaze gutsinda Wimbledon mu kwezi kwa Nyakanga, Serena yagaragaye ari mu kuryoshya na Drake w’imyaka 28. Ni mu gihe uyu muraperi yari ari mu bwigunge, gusa kugera n’ubu biracyanahwihwiswa ko ibyabo byaba ariAtari’s urukundo.Utari N’ubwo aba bombi nta cyo bari batangaza ku rukundo rwabo, inshuti ya hafi ya Serena yamaze gushyira hanze ko Serena afite inda y’ibyumweru 12 yatewe na Drake. Kuri ubu kandi twabibutsa ko Serena Atari gushaka kwigaragaza. Itangazamakuru kandi ryavuganye n’umwe mu bagize drakes Ovo camp avuga ko ngo Drake yitegura imfura ye nk’uko tubikesha celebtricity .com Serena na Drake Bari mabaze iminsi baryoshyanya ubuzima
 Yanditswe na Lucky van Rukundo/Muhabura.rw"
5,imyidagaduro,entertainment,http://muhabura.rw/amakuru/imyidagaduro/article/ikiganiro-na-temarigwe-ii-ese-mu-rugo-arya-ibiryo-bingana,Ikiganiro na Temarigwe II: Ese mu rugo arya ibiryo bingana iki?," Mu gice cya mbere twabagejejeho ibyo twatangarijwe na Temarigwe Abdallah ku bijyanye n’ibigezweho mu mukino we wo kurya, kuri ubu dukurikijeho ingano y’ibiryo arya iyo atari mu marushanwa ari mu rugo iwe. Ngo arya ibiryo bisanzwe kuko ari ikiro kimwe n’igice by’umuceri gusa n’ikiro kimwe cy’inyama na teremosi eshatu z’icyayi.   Nyuma yo kutubwira byinshi ku byo ahugiyemo byo kwitegura umunyamerika, twakomeje tumubaza ingano y’ibiryo arya iyo ari iwe, yagize ati: “ni ibisanzwe n’ubwo ntavuga ko ari nk’ibyo mwe murya, ndya ikiro kimwe n’inusu by’umuceri gusa na kimwe cy’inyama n’uduteremosi dutatu tw’icyayi” Ngo ibanga ryo kurya neza ni iri: “icyo nabwira abanyarwanda bagenzi bange, ni ukubaha umwanya wo gufungura: umuntu uri ku meza agomba gufunga terefone, ntabya Alllooo! Tugomba kubaha ibiryo” 
Temarigwe avuga ko umwanya wo kurya ukwiiriye kubahwa Yanditswe na Lucky van Rukundo/Muhabura.rw
"
5,imyidagaduro,entertainment,http://muhabura.rw/amakuru/imyidagaduro/article/amwe-mu-mateka-ya-diamond-platumz-n-uburyo-se-akomeje,Amwe mu mateka ya Diamond Platumz n’uburyo se akomeje kumutakambira," Amazina ye nyakuri yitwa Nasibu Abdul Juma,yamenyekanye ku kazina ko kurubyiniro ka Diamond Platnumz.aririmba injyana ya Afro pop na Bongo flava izwi mu burasirazuba bw’afurika by’umwihariko mu gihugu cya Tanzaniya. Diamond yavutse tariki ya 2 Gashyantare 1989, avukira mu gace ka Tandale mu mujyi wa Dar es salaam (mu bitaro bya Amana hospital) mu gihugu cya Tanzaniya inkomoko y’ababyeyibe ni intara ya Kigoma, se yitwa Abdul Juma na nyina Sanura Sandra Kassim. Diamond yakuze nk’ikinege nyuma y’amakimbirane akomeye yaranze ababyeyibe yaje no gutuma akurira mu biganza bya nyina na nyirakuru nyuma yo gutandukana kw’ababyeyi be. Mu byukuri ubuzima bw’I tandale ntibwari bworoshye kuri uyu musore dore ko nyina wari umufite mu nshingano ntahantu nahamwe yakuraga icyabatunga nkakazi kazwi,nyina na nyirakuru babaga mu cyumba cyimwe bagakodesha utundi twumba 2 amafaranga avuyemo akabasha kubafasha mu buzima bw’aburimunsi. Diamond platnumz cyangwa Nasubu Abdul Juma yatangiye ishuli mu 1995, ku ishuli ry’incuke rya Chakula Bora aho yize umwaka umwe nyuma agatangira ishuli ribanza ku kigo cya Tandale Magharibi primary school aho yize kuva 1996 kugeza 2002 aho yari mu mwaka wa 5, aho yatangiye kugaragaza ko ashishikajwe n’umuziki kurusha ibindi byose. Diamond imyaka yakurikiyeho yatangiye kwiruka ku buhanzi, agerageza gusubiramo indirimbo z’ibyamamare ku mahirwe yagendaga abona mu minsi mikuru itandukanye. Nyina yamufashaga gushakisha imizingo y’ibindi byamamare akagenda asubiramo indirimbo zayo arinako amushishikariza kwandika ize. Nyina yagiye amujyana mu birori bitandukanye by’impano mu rwego rwo kuba yabona amahirwe yo kuririmbamo,ibi bikaba byararwanyijwe nabenshi mu muryango we bavuga ko ari uguta igihe ko umuziki ntakintu uzamuimarira bakumva ko ngo yashyira imbaraga mu mamashuli.Muri 2003 Nasibu yatangiye amashuli yisumbuye,arangije kwiga yahise atangira umuziki we kuburyo bweruye. Burya ushaka inka aryama nkazo,gutangira umuziki ntibyamworoheye aho yasabwaga kubona amafaranga yo gucura umuziki nyamara byari ingorabahizi kuko umuryango we nawo ubwawo wabonaga ifunguro ku bwa rusengo,diamond byaje kumusaba gucuruza imyambaro y’imikura izwi ku izina rya caguwa,gukora imirimo ikomeye imuhemba nyakabyizi, gukora umwuga wo gufotora n’utuindi turimo twamuhembaga intica ntikize. hakabaho nubwo yishoraga mu bikorwa bihabanye namategeko y’igihugu byashoboraga no kumugiraho ingaruka zikomeye ibi byose ari ukugira ngo abe yakwinjira mu nzu itunganya umuziki bwambere. Ibi Diamond ntibyamworoheraga kuko yagombaga kugira nicyo yatanga murugo mu rwego rw’imibereho dore ko yari amaze no kugimbuka.  uyu muhungu yakomeje guhura namanzaganya kugeza ubwo yagiriwe inama yo kugurisha impeta ya nyina ya zahabu mu ibanga ngo abe yabona gukoresha indirimbo ye yambere. Icyo gihe nkuko yari indirimbo ye yambere ntiyamuhaye ibyo yifuzaga,gusa nanone yamutangije urugendo rwa gihanzi kuko yamufashije kubona umucungamari we wambere w’umukorerabushake witwa Chinzo Mapene. Amasezerano kuri bo bakaba baragombaga gushyira umuzingo hanze bidatinze nyamara ntibyabahiriye kuko amafaranga yakomeje kubabera ingume, aha ibintu byari bikomeje kuba agatereranzamba ibyari ubufatanye biba bibonye iherezo abari inshuti batangira kwitana bamwana Burya rero iyo agashungo gashize uwahekwaga arigenza, byageze naho umukobwa bakundanaga amukuraho icyizere akamwanga amubwira ko ngo atamuboneraga ibyo yifuza. gusa Diamond akomeza umutsi. Ibigeragezo biza bihetse ibisubizo Diamond yakomeje kugaragaza ko ari ka gati kiterekewe n’Imana kugeza 2009 aho yahuye na Musafiri Peter akamwemerera inkunga y’amafaranga yo kujya mu mpano ye. Indirimbo yambere bakoze bayise Nenda kamwambiye(genda umubwire) iyi  ikaba yari inkuru y’ukuri ku mukobwa w’inshuti ye yari yaramutaye amushinja kuba ntahonikora.iyi yabaye umuryango umwinjiza kukuba yakabya inzozi ze. Izina rya Diamond ryakujijwe nibikorwa bye by’ubuhanzi yatangiye 2009, mu nzu icura umuziki ya WCB/wasafi classic baby. Mu buzima bwe bwa muzika amaze kwitabira amarushanwa 28 akaba amaze gutwara ibihembo 22, harimo nka The future Africa awardS, MTV European awards yitabiriye ku nshuro ye ya mbere agahita anayegukana, MTV Africa awards amaze kwitabira inshuro eshanu akaba amaze kuyegukana inshuro imwe. Ku ya 3 Gicurasi 2014 Diamoind yakoze agashya mu marushanwa ya Tanzaniya music awards aho yegukanyemo ibihembo 7 byose,harimo nka: Best male arts,best song writer nibindi. Andi marushanwa Diamond yitabiriye ni nka hip hop music awards,top ten tube music awards. 2010 yashyize umuzingo wambere hanze awita Kamwambiye akaba yarawusohoye kumugaragaro kuya 14/2/2010 umuzingo wariho indimbo nka:  kamwambiye,mbagala,nitarejea,naria mengi,binadamu,nakupa,uko tayari,wakunesanesa,toka mwanzo,jisachi.
 2012 yongeye gusohora undi muzingo yise lala salama uyu ukaba warakuzwe cyane dore ko wanagurishijwho kopi 120000. Burya rero koko ngo agakecuru karitse ntikabura abazukuru,kandi ngo utazi akazakura baga umutavu Diamond wariwa waratawe na se ataramenya no kwitonorera umuneke,byaje gutungurana ubwo uwo mubyeyi gito yamenyaga ko icyo yabonaga nk’ingorofani cyaje kuba indege azakibuka ko no kwiyunga ari ubutwari. Ni mu nkuru dukesha urubuga Sunday vision yanditswe ku itariki ya 16/2/2016 aho yari ifite umutwe ugira uti”Diamond’s dad want him back”. Tugenekereje mu Kinyarwanda inkuru ikaba yaragiraga iti” yirengagije uburwayi bw’ikirenge yari asanganwe Abdul Juma se wa Diamond akaba yaragiye ku nzu itunganya umuziki ya Diamond iri I dar es salaam ahamara iminsi isaga 5 ngo ategeje ko yabona umuhungu we ngo babe basasa inzobe. Gusa kubw’amahirwe make Diamond icyo gihe yari mu rugendo hanze y’igihugu,umusaza avugana n’itangazamakuru akaba yaragize ati”ibyinshi byabaye hambere ndetse ndumva iki aricyo gihe ngo ibyacu bicocwe,naje kumenya ko akorera hano numva ko byaba ubucakura ndamutse mpamaze iyi minsi yose kugeza yigaragaje. nubwo amaguru atanyoroheye kubw’uburibwe sinteganya kuva hano ntabonanye n’umwana wange,namaze kubona ko Diamond Atari mu mahari ndetse ko aringe munyamakosa, nyina nta kibazo tugifitanye rero naje kubona ko byaba ari byiza ko nakwiyunga numuhungu wange.”  Nubwo umusaza akomeza kwihata kudatabaruka atiyunze numuhungu we, Diamond we yakomeje kwirinda kwerura ko ababariye se kuburyo budasubirwaho,nyamara abeshi mu bafana be bakaba badahwema kumubwira ko akwiye kwibagirwa byose akakira umubyeyi kuko ntacyasimbura umubyeyi.twe nka Muhabura.rw twifurije amahirwe aba bombi. Mukwandika iyi nkuru twifashishije wikpedia ya diamond n’urubuga rwe www.thisisdiamond.com,imbuga nka sundayvision na cloud tv.

Diamond’s Dead Beat Father Reveals His Son’s Ex Wema Sepetu Was The Only One Who Treated Him Well
Yanditswe na Jean de Dieu Ntakirutimana.
"
5,imyidagaduro,entertainment,http://muhabura.rw/amakuru/imyidagaduro/article/biteye-ubwoba-n-agahinda-illuminati-yamaze-kohereza-umugore,Biteye Ubwoba n’agahinda! Illuminati yamaze kohereza umugore mu mugambi wo kuzimiza Chris Brown," Eric Wachosky bisanzwe bizwi ko ari umwe mu bantu b’imbere muri illuminati, yahishuye ko bateguye umugambi wo kuzimiza Chris Brown bakamukorera nk’ibyo bakoreye Bill Cosby bamuta mu muroko. Mu rurimi rw’icyongereza, Eric Wachosky yagize ati: “I KNOW THESE PEOPLE AND THEY AIN’T PLAYING NO GAMES, ONCE THEY MAKE YOU A TARGET IT’S ONLY A MATTER OF TIME, I SAW WHAT THEY DID TO BILL HE WAS LOVED AND NOW HIS LEGACY IS RUINED AND THE SAME PEOPLE ARE NOW AFTER CHRIS, I FEEL BAD FOR HIM” Aha yavugaga ko nta mikino iba muri illimunati, ngo iyo bagushaka ntiwabacika kuko ibi babikoreye Bill Cosby wari ukunzwe kuri ubu akaba yarazimijwe. Ngo ubishidikanya yakegera Eric, akamwibutsa iby’umukobwa wiswe Danielle Patti ku musozo w’umwaka ushize. Ngo ni we rugero rwiza ku buryo bashatse gushyira Brown mu buroko kuva cyera. Yashatse gushinga urubanza yitwaje ko yaba yarahohotewe akanasebywa na Brown ku mbuga nkoranyambaga nyuma yo kuryamana, nyamara yaje kubura ibimenyetso imbere y’urukiko. Patti yabajijwe n’umucamanza ikimenyetso nibura kimwe, abura icyo avuga, “nta kintu nibuka”.  Abanyamategeko ba Brown ari bo Ben Meiseles na Setara Qassim basabye Petti nibura address imwe y’umukiriya wabo abura yaba nomero cyangwa Email bya Brown. Umucamanza yahise atesha aagaciro icyo kirego.  Yanditswe na Lucky van Rukundo/Muhabura.rw"
5,imyidagaduro,entertainment,http://muhabura.rw/amakuru/imyidagaduro/article/amafoto-yatengushye-abamutumiye-aza-gucana-urumuri-rwa,Amafoto: Yatengushye abamutumiye aza gucana urumuri rwa Christmas yambaye hafi ubusa," Nyuma yo kwegukana X Factor umwaka ushize, mu ijoro ryo kuwa Kane w’icyumweru gishize Louisa Johnson w’imyaka 18 yitabiriye ubutumire bwo kuza gucana urumuri rwa Christmas, ubwo yageraga imbere y’imbaga yari yambaye ikanzu igaragaza ubwambure bwe nyamara agishyika aho byabereye, Shieffild yari yiyambariye ibigera ku marenge. 
Nyamara agishyika aho byabereye, Shieffild yari yiyambariye ibigera ku marenge. Uyu mukobwa wamenyekenye ku ndirimbo nka The Tears, hejuru ho yari yambaye jacket y’mabara menshi mu rwego rwa kurwanya imbeho dore ko hariya I Burayi bageze mu bihe by’ubukonje 


 Muri uwo mugoroba kandi, Louisa yifatanyije na mugenzi we James Arthur nawe wegukanye ITV talent show, maze baririmbira abari aho muri Meadowhall Presents Christmas Live muri Meadowhall Shopping Centre. Byahuriranye no gushyira hanze indirimbo ye yitwa So Good.  
James Arthur nawe wegukanye ITV talent show 2015 Nyuma gato yaje kugirana ikiganiro na MailOnline, Louisa avuga ko bisanzwe. Ngo ntiyumva impamvu abantu babigize intambara kandi we ntacyo bimutwaye. Kuwa Gatandatu yaje kubigarukaho, agira ati: “ntekerezako bageze kure! Hari amagambo menshi n’ibitekerez byinshi kuri ibyo, ariko nge numva ari ngombwa ko abantu Bambara uko biyumva. Iyo nyirabyo abyishimiye, yumva nta pfunwe, akumva ameze neza kandi ari Sexy, nge mbona ari byiza. “nge ntacyo bimbwiye, nari ndi kubyinjiramo. Ndabyemera, none mbonye aho kubikorera ntigeze mbona kuva cyera, kwambara biryoshye gutya…. Nk’umuntu ukiri muto, ukonje kandi ugezweho. Hari myambarire myinshi, ni ngombwa kureba ibyo ukunda n’ibyo udakunda. Ndi umunyamahirwe kuba mfite amahirwe yo kumenyaibimbereye. Ndanikunda! Ni ibyo"". 
 



 Yanditswe na Lucky van Rukundo/Muhabura.rw"
5,imyidagaduro,entertainment,http://muhabura.rw/amakuru/imyidagaduro/article/undi-mwirabura-ariko-w-umuraperi-azayobora-amerika-dna,"Undi mwirabura ariko w’umuraperi azayobora Amerika, DNA zagaragaje ko akomoka kuri Martin Luther King."," Amakuru yaciye igikuba mu muryango wa Martin Luther King nyuma y’uko ibizamini byo kwa muganga, DNA byagaragaje ko umusore Meek Mill ari umwuzukuru w’intwari Martin Luther King. Meek Mill ubundi amazina ye nyakuri ni Robert Rahmeek Mill, kuri ubu birikuvugwa ko ngo Martin Luther King III yaba ari we umubyara nk’uko byatangajwe na celebtricity.com. Ibi bikaba bivuga yuko uyu musore atari umuragwa m’injyana ya Rap gusa, ahubwo ngo yaba ari nawe mwirabura wa kabiri ugomba kuzayobora Amerika. Hamwe n’iki gisekuru, ngo uyu niwe muraperi wa mbere wazayobora White House dore ko Jay Z atabigezeho. 
Meek Mill ngo si umuragwa m’injyana ya Rap gusa, ahubwo ngo yaba ari nawe mwirabura wa kabiri ugomba kuzayobora Amerika Yanditswe na Lucky van Rukundo/Muhabura.rw"
5,imyidagaduro,entertainment,http://muhabura.rw/amakuru/imyidagaduro/article/amafoto-nyuma-y-imyaka-10-yagarutse-mu-gakino-muri-bikini,"Amafoto: Nyuma y’imyaka 10, yagarutse mu gakino na bikini itukura"," Ku myaka 38 Myleene Klass yongeye kugaragariza muri bikini itukura ko agifite ikimero, yari I Dubai ku mucanga, akaba akoze ibi nyuma y’imyaka 10 abigaragarije muri I’m A Celebrity shower scene. 




Uyu mubyeyi w’abana babiri: Ava w’imyaka 9 na Hero w’itatu, yemeje abantu ko ubwiza bw’umubiri we ntaho bwagiye. (photos Internet 
Akoze ibi nyuma y’imyaka 10 abigaragarije muri I’m A Celebrity shower scene. Myleene Angela Klass ni umuririmbyikazi w’umwongereza, umucuranzi wa piano akaba n’umunyadideli. Yamenyekanye cyane muri band gurupe ya Hear’Say Yanditswe na Uwizeyimana Sebastien/Muhabura.rw"
5,imyidagaduro,entertainment,http://muhabura.rw/amakuru/imyidagaduro/article/abajya-kwidagadurira-muri-zag-nut-kimisagara-uyu-mugoroba,Abajya kwidagadurira muri Zag Nut Kimisagara uyu mugoroba barataramirwa n’Umuhanzi Social Mula," Umuhanzi urimo kubica bigacika muri uyu mujyi wa Kigali ndetse n’igihugu cyose by’umwihariko araza kuba ataramira abasohokera muri Zab Nut bar and Restaurant iherereye Kimisagara haruguru gato y’ahazwi nka Maison de Jeune Ni kuri iki cyumweru cyo ku wa 06 Ugushyingo 2016 mu masaha ya nimugoroba aho araza kubataramira kuva saa mbili z’ijoro akageza mu gitondo nk’uko bitangazwa n’abahagariye akabari ka Zag Nut kakaba n’akabyiniro abantu basanzwe bidagaduriramo mu masaha yo kuruhuka. Ubwo uyu muhanzi aza kuba ataramira abantu kandi araba ari kumwe n’abandi bahanzi banyuranye cyane ko muri aka kabari hasanzweho na Gahunda y’ababyina za mbyino zizwi nk’Ikimansuro zimenyerewe mu bihugu duhana imbibe nka Uganda n’ahandi. Abahagarariye Zag Nut Bar and Restaurant bahamya ko hari umwihariko ku bantu bari bwitabire ibi birori ndetse n’abari butegure gusohokera muri aka kabari mu rwego rwo kwidagadura kuko ngo abari buhagere mbere baza kwinjirira ku giciro kiri hasi kandi ngo hakaza kubaho na gahunda ya Tombora no guhabwa ibihembo binyuranye ku bari bube bitabiriye nk’uko biba bisanzwe.

 Yanditswe na Akayezu Jean de DieuMUHABURA.rw
"
5,imyidagaduro,entertainment,http://muhabura.rw/amakuru/imyidagaduro/article/mumumpere-amashyi-yakubise-incuro-melody-amag-buraban-n,"Mumumpere amashyi yakubise incuro Melody, Amag, Buraban n’abandi, byumve mu Isi ya Muzika Top10"," 10. 4 Real by Action Boys 9. Impinduka by The  Future men 8. Amahirwe by Allioni 7.Ikiryabarezi by Amag The Black 6. Just a Dance by Yvan Buravan 5. Babyeyi Bange by Double Face 4. Niko tubikora by The Pister ex-name power boy air power ft Wing man 3. Amahitamo by Social Mula 2.Complete me By Bruce Melody  1. Mumumpere amashyi by Pasher ft Eric Mucyo Ni iyihe wumva yagarukamo ubutaha, ku mwanya wa kangahe, ni iyihe wumva twakongeramo? Igitekerezo cyawe ni ingezi mu guteza imbere abahanzi bakizamuka. Yanditswe na Lucky van Rukundo/Muhabura.rw"
5,imyidagaduro,entertainment,http://muhabura.rw/amakuru/imyidagaduro/article/n-ubwo-ashaje-jennifer-lopez-yashyize-hanze-ifoto,"N’ubwo ashaje, Jennifer Lopez yashyize hanze ifoto tumenyereye ku bakiri inkumi"," Habanje Kim Kardashian biramufasha cyane, none kuri uyu wa gatatu na Jennifer Lopez yaje gushyira hanze ifoto ye yo mu buryo bwa selfie, ni ifoto yavugishije abagabo menshi kuko yayifashe ari mu myenda yo mu bwogero agaragaza amabuno ye bijya gusa neza nk’ibyo Kim yari yakoze muri 2013.
 Ku myaka 47 iki cyamamarekazi cyahisemo kwiyambika akenda k’ibara ry’umukara kagaragaza hafi ikibuno cye cyose, yifata ifoto maze ashyira kuri Instagram, hari kuwa 02 Ugushyingo. Umusatsi yari yawusokoje insokozo bita “ponytail”, hanyuma iminwa ayisiga umutuku ndetse n’ahandi hose yinyuraho ku buryo bushoboka. Iyi foto yagize ama likes arenge miliyoni kuri Instagram mu gihe itaramaraho n’icyumweru. Jennifer yari amaze iminsi ahugiye mu gufata amashusho ye ya kabiri ya “Shades Of Blue”.(photos internet)



 Si ibyo gusa byari bimuhugije kuko yari ari no gukorana indirimbo yo mu rurimi rw’ikinya espanye (Spanish) n’uwahoze ari umugabo we Marc Anhtony. Yanditswe na Uwizeyimana Sebastien/Muhabura.rw"
5,imyidagaduro,entertainment,http://muhabura.rw/amakuru/imyidagaduro/article/mugisha-the-ben-agiye-gukorera-igitaramo-gikomeye-mu-mujyi,Mugisha The Ben agiye gukorera igitaramo gikomeye mu Mujyi wa New York," Mugisha Benjamin  ukorera umuziki muri Amerika agiye gukorera igitaramo gikomeye mu Mujyi wa New York ahitwa Buffalo ku butumire bw’ihuriro ry’Abanyarwanda batuye muri aka gace.
 The Ben ari mu bahanzi baharawe cyane mu Rwanda muri iki gihe, afite indirimbo ikunzwe cyane yitwa ‘Habibi’ n’indi imaze iminsi yitwa ‘Nta cyadutanya’ yafatanyije na Princess Priscillah. Yatangaje ko azitabira  Igitaramo mu Mujyi wa New York kiri mu bikorwa bikomeye ateganya gukora mu minsi iri iyi minsi ndetse ngo yatangiye gukora imyitozo yo kuririmba kugira ngo azahave yakoze ku mbamutima za buri wese. Ati “Ni igitaramo niteguye gushyiramo imbaraga bishoboka, ni Abanyarwanda batuye hariya bantumiye, bifuje ko mbataramira mu kwezi kwa cumi. Muri make ni ihuriro ry’Abanyarwanda batuye mu Mujyi wa, Rochester, Syracuse na Toronto bifuje guhurira hamwe nkabakorera igitaramo kinini kizabera muri Buffalo.” Iki gitaramo kizaba ku itariki ya 1 Ukwakira 2016. The Ben yavuze ko amaze iminsi atunganya amashusho y’indirimbo ye nshya ‘Habibi’ ndetse ateganya kuyishyira hanze bidatinze.via:igihe


Mugisha The Ben agiye gukorera igitaramo gikomeye mu Mujyi wa New York
  Kanda hano wumwe indirimbo amaze iminsi mike asohoye yitwa ’’HABIBI’’ Yanditswe na Chief editor/Muhabura.rw"
5,imyidagaduro,entertainment,http://muhabura.rw/amakuru/imyidagaduro/article/nyampinga-mutesi-jolly-ari-gukurikirana-umusore,Nyampinga Mutesi Jolly ari gukurikirana  umusore wamwiyitiriye akiba abantu amafaranga," Nyampinga w’u Rwanda 2016, Mutesi Jolly ari gukurikirana mu nzego z’umutekano ikibazo cy’umusore utaramenyekana wamwiyitiriye akiba abantu amafaranga.
Miss Mutesi Jolly amaze iminsi ajya ku cyicaro cy’ubugenzacyaha bwa Polisi y’u Rwanda [CID] aho yatanze ikirego ngo bamufashe guta muri yombi umusore wamwiyitiriye agahuguza abantu amafaranga n’ibindi bikorwa by’ubutekamutwe yakoze mu izina rye. Mu cyumweru gishize Mutesi Jolly n’itsinda rireberera inyungu ze bashyikirije ubugenzacyaha ikirego basaba ko Polisi y’u Rwanda yabafasha gushakisha umuntu urya amafaranga y’abaturage abyitirira uyu mukobwa ‘ibintu bavugako byambika isura mbi Nyampinga w’igihugu.’ Aganira n’ igihe, Ishimwe Dieudonné [umujyanama wa Miss Rwanda] yavuze ko bamaze igihe kigera ku cyumweru batanze ikirego mu bugenzacyaha ubu bakaba bategereje umwanzuro w’ibizava mu iperereza. Yagize ati “Ikirego twamaze kugitanga, Polisi yatangiye kubikurikirana, badutumye ibimenyetso byerekana inzira anyuzamo ubwo bujura byose twabikusanyije ejo (kuwa Kane) tuzasubirayo tubijyanye.”
 Uyu musore ushakishwa ngo yabanje gufungura konti ya Facebook mu mazina ya ‘Mutesi Jolly’ nyuma atangira kugirana ibiganiro n’abantu nyandiko ubundi akababwira imishinga mishya afite ndetse agasaba ko ababishoboye bamwoherereza amafaranga kugira ngo abone ubushobozi. Ishimwe Dieudonné yavuze ko uyu muntu amaze kurya amafaranga y’abantu barenga batanu[abazwi], muri iyi minsi ngo abayamuha aba yababeshye ko yafunguye ihuriro ry’abanyamideli bityo ko ‘umuntu winjiramo agomba kwishyura 10,000frw abicishije kuri Mobile Money’. Ati “Abantu benshi baduhamagaye batubwiye ko ari ibyo bya Agence y’abanyamideli abashukisha akabasaba ko bamwoherereza amafaranga, bayamuha kuri mobile money, banaduhaye nomero bayoherezaho,Ibyo byose turabishyikiriza polisi hanyuma ikorere iperereza neza.”


Nyampinga w’u Rwanda 2016, Mutesi Jolly ari gukurikirana mu nzego z’umutekano ikibazo cy’umusore utaramenyekana wamwiyitiriye akiba abantu amafaranga.
Miss Mutesi Jolly amaze iminsi ajya ku cyicaro cy’ubugenzacyaha bwa Polisi y’u Rwanda [CID] aho yatanze ikirego ngo bamufashe guta muri yombi umusore wamwiyitiriye agahuguza abantu amafaranga n’ibindi bikorwa by’ubutekamutwe yakoze mu izina rye.Via:Igihe Yanditswe na Muhabura.rw"
5,imyidagaduro,entertainment,http://muhabura.rw/amakuru/imyidagaduro/article/umukobwa-wa-perezida-obama-yashyizwe-mu-ihaniro,Umukobwa wa Perezida Obama yashyizwe mu ihaniro," Nyuma yo gufatwa Anywa urumogi, umukobwa wa Perezida Obama “Malia” yashyizwe mu ihaniro na Se ngo amufashe gusubira mu buzima busanzwe buzira ibiyobyabwenge Uyu mukobwa yafashwe na kamera ubwo yari mu birori by’iserukiramuco bya Lollapalooza atumura umwotsi w’ikiyobyabwenge  cya Marjuana,  na mbere yaho akaba yari yarafashwe abyina indirimbo mu buryo bukurura abagabo. Perezida Obama Ise wa Malia, avuga nyuma y’ayo mahano y’umukobwa we, ari cyo gihe ngo amuhane ku buryo atozengera kwiyandagaza. Umunyamakuru mu biro bya Obama, abinyujije ku rukuta rwe rwa twitter yavuze ko Malia na Obama batangiye gukora urugendo rugufi hafi ya White House aho arimo kumuganiriza mu buryo bwo kumufasha gucika burundu ku ngeso zikunze kuranga uyu mukobwa zirimo kunywa urumogi. Ibi bibaye mu gihe mu mwaka ushize urubyiruko ruri mu kigero cy’imyaka 18 rurimo abakobwa n’abahungu bagera kuri 34 batawe muri yombi bazira inzoga n’urumogi, abandi basaga 200 boherezwa mu bitaro ngo bafashwe kugirwa inama babicikeho, nkuko Kami.com yabigarutseho.


Nyuma yo gufatwa Anywa urumogi, umukobwa wa Perezida Obama “Malia” yashyizwe mu ihaniro na Se ngo amufashe gusubira mu buzima busanzwe buzira ibiyobyabwenge
Yanditswe na Beath /Muhabura.rw"
5,imyidagaduro,entertainment,http://muhabura.rw/amakuru/imyidagaduro/article/diamond-p-yemeye-ko-umugore-we-ajya-agirira-ishyari-abagore,Diamond  yemeye ko umugore we ajya agirira ishyari   abagore n’abakobwa bamufana," Diamond Platinumz yemeye ko umugore we ajya agirira ishyari abagore n’abakobwa bamufana Ibi yabyemeye mi kiganiro aherutse guha television. Yagize ati: ""Iyo ndi gukora amashusho y’indirimbo zanjye akenshi ntaba ahari, gusa ashobora kumpamagara inshuro zigera kuri 50.  Iyo mweretse rero amashusho twakoze maze akareba uduce tumwe na tumwe mbyinana n’abakobwa cyangwa abagore ku buryo navuga budasanzwe ambaza impamvu nabikoze. Gusa ndamusobanurira akabyumva akumva ko ndi umunyamuzika ko ibyo rero ari bimwe mu kazi kanjye."" Yunzemo ati: ""Rimwe nari mu Burayi ndi gukorerayo ibitaramo, maze nandika kuri twitter nti: ’Abagore banjye bicyubahiro bari he...’ ntiyabyakiriye neza yambajije impamvu ndimo kubaza aho abagore bari, ati:’Ibi bivuze ko ushaka ko baza mukabonana’. Namubwiye ko ibi nta kintu kinini bivuze ko ari uburyo bwa gihanzi bwo kuvuga gusa



Yanditswe na Beatha/Muhabura.rw"
5,imyidagaduro,entertainment,http://muhabura.rw/amakuru/imyidagaduro/article/miss-shakira-wahoze-ari-miss-w-isi-yamaze-kuva-mu-mubiri-ku,Miss Shakira wahoze ari Miss w’Isi yamaze kuva mu mubiri ku myaka 30 y’amavuko," Miss Shakira wabaye Nyampinga w’Isi yaraye yitabye Imana kuri uyu wa Gatatu Tariki 03 Kanama 2016 akaba yaguye mu bitaro biri mu majyepfo ya Leta ya Frolida muri America.
Miss Shakira Martin ukomoka muri Jamaica apfuye afite imyaka 30 y’amavuko akaba yarabaye Miss w’Isi mu mwaka wa 2011 kuri ubu abaganga bari bamuriho batangaje ko yapfuye azize Indwara ya Sickle Cell (Drepanocytaire) ,Umubyeyi wa Shakira na we ubana n’iyi ndwara yemeje ko umukobwa we yapfuye ariko amushimira uburyo yihanganiye uburwayi bwe akarwana na bwo kugeza ashizemo umwuka. Yongeyeho kandi ko imihango yo kumuherekeza izabera muri Florida ariko akaba azashyingurwa muri Jamaica ari na ho avuka, ndetse anashimira abakomeje kubaba bafi no kubafata mu mugongo. Shakira Martin yabaye Nyampinga w’Isi muri Jamaica mu mwaka wa 2011 ari na bwo yatangaje ko abana n’ubu burwayi bwaje no kumuhitana, bwari bwaramubujije kongera koga mu mazi menshi kandi yarabikundaga cyane. Miss Shakira Martin yakoresheje ikamaba rye mu kumenyekanisha ububi bw’iyi ndwara imutwariye ubuzima.




Yanditswe na Snappy Akayezu Jean de Dieu/Muhabura.rw"
5,imyidagaduro,entertainment,http://muhabura.rw/amakuru/imyidagaduro/article/umuvugizi-wa-koffi-olomide-jules-nsana-yahamije-ko-yavuye,Umuvugizi wa Koffi Olomide  Jules Nsana yahamije ko  yavuye mu buroko," Mu gitondo cyo kuri uyu wa Kabiri tariki ya 26 Nyakanga 2016. Abashinzwe umutekano bamufatiye iwe mu rugo mu Mujyi wa Kinshasa, araryozwa kuba yarakubitiye umubyinnyi we mu ruhame i Nairobi. Nyuma, Ubushinjacyaha ku rwego rwisumbuye rwa Gombe bwategetso ko afungwa by’agateganyo kugira ngo atabangamira iperereza. Imbere y’ubushinjacyaha, Koffi Olomide yasomewe ibirego ashinjwa birimo gukubita no gukomeretsa, ahita abihakana. Yasabiwe kuba afunzwe by’agateganyo hagakomeza iperereza ryimbitse gusa mu buryo bwatunguye benshi, ku gicamunsi cyo kuri uyu wa Kane yagaragaye mu rugo iwe ari kumwe n’abacuranzi n’inshuti ze. Ikinyamakuru Standard Media cyatangaje ko, umuvugizi wa Koffi Olomide muri Kenya, Jules Nsana yahamije ko uyu muhanzi yavuye mu buroko ndetse ko bavuganye kuri telefone amaze kurekurwa. Jules Nsana ati “Olomide yampamagaye ari iwe mu rugo ambwira ko bamurekuye. Yari kumwe n’abacuranzi bo mu itsinda rye, inshuti n’abo mu muryango. Ndishimye cyane. Nyuma ya byose, nzi neza ko yize isomo.”
Kuva yafatirwa muri Kenya, Koffi Olomide yahakanye yivuye inyuma ihohoterwa bamushinja ko yakoreye umubyinnyi we gusa yemeye gusaba imbabazi ku myitwarire yagaragaje ku Kibuga cy’Indege Mpuzamahanga cya Jomo Kenyatta. Yireguye avuga ko atakubise uriya mubyinnyi ahubwo ngo yageragezaga kumubuza kurwana na bagenzi be bifatwa nk’aho ari Koffi wamukubise nyamara ngo yari agamije kunga abari bashyamiranye mu itsinda rimubyinira. Koffi Olomide [Grand Mopao] yabanje gufatwa na Polisi ya Kenya, mu ijoro ryo kuwa 22 Nyakanga arara mu gihome ku kibuga cy’indege bucyeye kuwa Gatandatu yurizwa indege asubira iwabo muri RDC.

 
Yanditswe na Taget9@/Muhabura.rw"
5,imyidagaduro,entertainment,http://muhabura.rw/amakuru/imyidagaduro/article/katauti-arambiwe-abavuga-ibyo-bishakiye-ku-mubano-we-n,Katauti arambiwe abavuga ibyo bishakiye ku mubano we n’umugore we Irene," Ndikumana Hamad uzwi nka Katauti wamenyekanye cyane mu ikipe y’igihugu amavubi yanabereye kapiteni arambiwe abahora bavuga ibyo bishakiye ku mubano we n’umugore we Irene Uwoya uzwi nka Oprah.
  Katauti na Oprah basezeranye kuzabana akaramata muri 2009 ubukwe bwabo bukaba bwarabereye mu mujyi wa Dar-es-salaam ubu bukwe bwavugishe benshi kubera uburyo bwatwaye amafaranga menshi cyane.  Ubu bukwe bwa Katauti na Oprah ikirangirire muri sinema ya Tanzania ngo bwatwaye agera kuri miliyoni 80 z’amashilingi ya Tanzania gusa hadaciye kabiri hatangira kugenda havugwa ko baba batabanye neza abandi bakavuga ko batandukanye burundu.  Ndikumana Hamad [Katauti] ufitanye na Oprah umuhungu w’imyaka 7 yatangaje ko arambiwe abahora bavuga ko atabanye neza n’umugore we [Oprah] ko ntakibazo nakimwe bafitanye kuba batabana buri munsi ari ku mpamvu z’akazi. Katauti ukinira ikipe ya Espoir y’i Rusizi  yongeyeho ko impamvu benshi bavuga ko atabanye neza na Oprah ari uko we aba muri Tanzania mu gihe we aba mu Rwanda. Yakomeje avuga ko Oprah aba ahuze cyane ku buryo bitamworohera kuza mu Rwanda kenshi gusa we ajya gusura Oprah n’umwana wabo kenshi gashoboka. Irene Uwoya uzwi nka Oprah, aheruka mu rwanda muri 2014 aho yari yaje gusura umugabo we [Katauti] icyo gihe bakaba baragiranye ibihe byiza banashimangira ko urukundo rwabo rwashinze imizi


Yanditswe na Chief editor1/Muhabura.rw
"
5,imyidagaduro,entertainment,http://muhabura.rw/amakuru/imyidagaduro/article/ku-nshuro-yayo-ya-6-igiye-kubera-mu-rwanda-kigali-up,Ku nshuro yayo ya 6 igiye kubera mu Rwanda Kigali Up Festival yahinduye byinshi," Iserukiramuco Kigali Up Music Festival  ni kimwe mu bikorwa ngarukamwaka bihuza abanyamuziki batandukanye baba abo mu Rwanda ndetse no hanze yaho,  Uyu mwaka habaye impinduka mu mitegurire y’iri serukiramuco haba mu bahanzi bazitabira iki gikorwa ndetse n’uburyo bw’imitegurire y’iyi Kigali Up Festival, kuri iyi nshuro abategura iki gikorwa bakaba bagiye kuzana n’abahanzi baturutse muri America mu rwego rwo gushimisha abazitabira iyi Kigali Up ku nshuro ya 6.
 Murigande Mighty Popo, Umuyobozi wa Kigali Up Festival  yahamije ko uyu mwaka abahanzi baturutse mu bihugu bitanu bya Afurika ndetse no muri America nibo bazataramira Abanyarwanda ndetse hakaba hari n’Abahanzi batandukanye ba hano mu Rwanda . Aganira na MUHABURA.rw Popo yagize ati  “Imitegurire ya Kigali Up Festiva y’uyu mwaka itandukanye cyane n’eshanu zabanje kuko kuri ubu twaremeye tugera no ku mugabane wa America mu rwego rwo kugirango dushimishe Abanyarwanda, aha kandi ntiwakwibagirwa ko tuzazana n’ikipe ya Lucky Dube izabataramira bitinde kuko nziko nta munyarwanda uzabasha kugera muri iri serukiramuco ngo atahe atishimye  “. Aha kandi Popo yakomeje avuga ko muri uyu mwaka bashyizemo umwihariko ukomeye kugira ngo bazashimishe Abanyarwanda bazayitabira kuri Stade Amahoro i Remera aho izabera. Aha kandi uyu muyobozi wa Kigali Up Festival yakomoje no kukuba baratumiye abahanzi bakomeye mu bihugu bigera kuri bitanu, Leta Zunze Ubumwe za Amerika, Uganda, Cameroun, Kenya na Afurika y’Epfo. Mu bahanzi bakomeye bazaririmba mu Iserukiramuco Kigali Up Music Festival barimo Skyler Jett (America), Soleil Laurent (America), Quantum Stlit (New York) , Joe Blake(America), Afro Exchange (America),Sandy Soul(Uganda) ndetse na Keyerese Fotso (Cameroun). Ku Abaririmbyi Soleil Laurent, Quantum Stlit uje ku nshuro ya kabiri, Joe Blake uje ubwa gatanu ndetse n’abacuranzi bagize itsinda Quantum Stlit na Afro Exchange bamaze kugera mu Rwanda. Guhera kuri uyu wa Kabiri batangiye gukora imyitozo yo kuririmba live. Soleil Laurent ugarutse gucurangira mu Rwanda ati “Kuba gucurangira Abanyarwanda ni iby’agaciro kuri nge kandi ni umwanya wo kubereka urwego ngezeho ugereranije n’umwaka ushize ngarutse nyuma y’umwaka umwe ntibivuze ko nzacuranga iby’umwaka ushize, mu muziki nkura buri munsi. Mfite ibintu bishya, itsinda ryanjye naryo twarakuranye, n’ubu twarakuze.” Muri iyi Kigali Up Festiva kandi hazagaragaramo Abacuranzi bagize itsinda ""One People Band"", rya Lucky Dube bategerejwe mu Rwanda kuri uyu wa Kane tariki ya 28 Nyakanga cyo kimwe na Sandy Soul wo muri Uganda mu gihe Skyler Jett azahagera kuwa Gatandatu.Aba bacuranzi bahuriye mu itsinda bise ""One People Band"", bakoranye na Lucky Philip Dube wo muri Afurika y’Epfo igihe kirekire ndetse bamuherekeje mu bitaramo yakoreye mu bihugu birenga mirongo itanu ku Migabane itandukanye y’Isi. Kigali Up Festival kandi izaba irimo abahanzi nyarwanda batandukanye harimo Christopher, Paccy, Yvan Buravan n’abandi batandukanye bazagenda bafatanya n’abanyarwanda bazitabira iri serukiramuco mu buryo bwo kwidagadura ndetse no kwishima bakaba bazabataramira iminsi ibiri yose hagati y’itariki 30 na 31 Nyaknga 2016 i Remera kuri Sitade Amahoro. Yanditswe na Snappy Akayezu Jean de Dieu/Muhabura.rw"
5,imyidagaduro,entertainment,http://muhabura.rw/amakuru/imyidagaduro/article/katauti-yagize-icyo-avuga-ku-mubano-we-na-oprah,Katauti yagize icyo avuga ku mubano we na Oprah," Katauti yavuguruje amakuru yose yavuzwe ku mubano we na Oprah anahamya ko nta kibazo yigeze agirana n’umugore we kugeza ubu bakaba ari umugore n’umugabo nk’uko byahoze kandi ngo nta n’ibyo gutandukana bateganya
 Ndikumana Hamad Katauti wakiniye ikipe y’igihugu Amavubi igihe kirekire ni umugabo wa Irene Uwoya wamamaye muri sinema ya Tanzania. Kuri ubu uyu mukinnyi w’Amafilimi uzwi ku izina rya Oprah amaze iminsi avugwa mu itangazamakuru ry’iki gihugu ko afitanye umubano wihariye n’umuririmbyi Charles Njagua Kanyi [Jaguar] ndetse byigeze gutangazwa ko biteguye kurushinga.  Katauti umaze igihe kinini mu Rwanda, yavuze ko inkuru zatangajwe ko Irene Uwoya agiye kurushinga bwa kabiri nta shingiro bifite. Aba bombi ngo bamenya iby’aya makuru iyo babisomye mu binyamakuru. Katauti yagize ati “Njyewe ntabwo nigeze ntandukana n’umugore wanjye. Ndibaza ko byavuzwe kenshi, banavuze ko hagiye kuba ubukwe ariko ndakeka ko hagiye gushira umwaka , Amakuru ahari ni uko ntigeze ntandukana n’umugore wanjye. Nta kibazo dufitanye.” Yasobanuye ko kuba atabana n’umugore we igihe kinini, ngo ni uko bombi bafite imirimo bakorera mu bihugu bibiri bityo ntibyorohe ko babana igihe cyose. Iyo yagiye muri Tanzania asura umuryango we gusa akavuga ko bitorohera Irene Uwoya kuza mu Rwanda kubera impamvu z’akazi. Yagize ati “Igihe cyose iyo ndi muri Tanzania mba ndi kumwe n’umuryango wanjye, iyo ndi mu Rwanda ntabwo yaza kuhicara ngo areke akazi. Tubivuganaho kenshi, icyemezo cyose mfata tuba twabanje kwicara tukabyimvikanaho.” Oprah aherutse kubwira Bongo 5 ko muri iyi minsi ahugiye ku mushinga wa filime y’uruhererekane yitwa “Drama Queen” yifuza gushyira hanze. Yongeye ati “Nari ncecetse ntegura ikintu gishya, turashaka gushyira filime yacu ku rundi rwego, abafana banjye nababwira ngo banyitegure mu gihe gito bazongera bambone.”

Yanditswe na Snappy Akayezu Jean de Dieu/Muhabura.rw"
5,imyidagaduro,entertainment,http://muhabura.rw/amakuru/imyidagaduro/article/arthur-and-kansiime-live-isomo-bategura-ibitaramo-hano-mu,“Arthur and Kansiime Live”-Isomo bategura ibitaramo hano mu Rwanda –Reba Amafoto yaranze igitaramo," Arthur and Anne Kansiime Live ni kimwe mu bitaramo bibereye muri iyi Kigali ndetse n’u Rwanda rwose muri rusange kerekanye ko Abanyarwanda bamaze kugera ku rwego rushimishije mu bijyanye n’imitegurire y’ibitaramo ndetse n’uburyo bw’ubwitabire bw’abafana bumaze kuzamuka umuntu ashingiye kuri iki gitaramo cy’Abanyarwenya cyateguwe na Nkusi Arthur. Hari kuri iki cyumweru tariki ya 24 Nyakanga 2016, I Kigali muri Serena Hotel, Abanyarwanda bari benshi cyane n’ubwo amambere bamwe bari bamanje kwibaza umubare w’abazitabira iki gitaramo ahanini bitewe n’ibiciro byari byashyizweho ku bijyanye no kwinjira muri iki gitaramo dore ko 10000 yari yo mafaranga makeya naho kuri bamwe bicara muri VIP bishyuraga 20000 y’u Rwanda, si aba gusa kuko muri iki gitaramo hariho n’ikindi gice cy’abishyura ibihumbi 200 ari ameza y’abantu batandatu umuntu akaba yanavuga ko ibi bitari bimenyerewe hano mu Rwanda ko abantu bishyura ibihumbi Magana abiri byose mu gitaramo. Iki gitarmo cyabimburiwe n’Abahanzi batandukanye ba hano mu Rwanda barimo Dj Pius n’abandi bari batumiwe muri iki gitaramo, nyuma aba bahanzi bakimara kuririmba hagezweho umwanya w’Abanyarwenya abantu bari bitezwe, aba rero babimburiwe na Chipkizy wo muri Kenya wamaze igihe kingana hafi n’iminota 40 nyuma haza kujyaho Arthur abantu benshi bari bategereje muri iki gitaramo. Arthur yageze ku rubyiniro abantu bose barahaguruka bamuha icyubahiro, ubundi aratangira akora mu gaseke k’inzenya ze zivuga ku ngingo zitandukanye kuva kuri politiki, iyobokamana, siporo, abahanzi ndetse no ku babyeyi yaboneyeho gushimira uburyo bamufashije kugera aho ageze ubu. N’ubwo inyinshi mu nzenya Arthur yateraga zari ziganjemo izo asanzwe avuga mu bitaramo ajya akora ndetse no kuri radiyo abantu bamwishimiye cyane. Arthur akimara kuvaho hagombaga gukurikiraho umushyitsi mukuru Anne Kansiime wari waturutse muri Uganda, ariko yabanjirijwe na mugenzi we witwa Clotilda na we wo muri Uganda n’ubwo atari azwi n’abantu benshi, gusa nawe inzenya yateye zashimishije abantu. Nyuma ya Arthur hagiyeho undi munyarwenya wo muri Uganda nawe agerageza gusetsa abantu n’ubwo atari asanzwe azwi cyane ariko nawe yabasekeje karahava Byari igihe rero ko Anne Kansiime nawe agera kurubyiniro ariko byonyine n’ikanzu yaje yambaye yamanje gusetsa abantu benshi, cyane ko iyi kanzu ari igitenge bigaragara ko ari Made in Rwanda, uyu munyarwenyakazi wo muri Uganda yaranzwe no kubyina imbyino zisekeje hanyuma akajya anakomeza gutera inzenya abantu bagaseka kakahava dore ko abantu bamufashaga kubyina bitewe n’Akabeho kivanzemo imiyaga n’akavura kari kamaze kugera mu mujyi wa Kigali. Kansiime yakomeje asetsa abantu ari nako bamwe bamufata amafoto abandi bagerageza kumwifotorezaho. Muri rusange iki gitaramo umuntu ntiyabura kuvuga ko cyasize isomo kuri banyir’ugutegura ibitaramo hano mu Rwanda cyane ko uhereye mu buryo bw’imyamamarize yacyo ahantu hose wasangaga ntakindi kiri kuvugwa haba kubakoresha imbuga nkoranyambaga hano mu Rwanda ndetse no hanze yahoo babashije kumenya iby’iki gitaramo kandi urebye n’umusaruro ugendeye kubwitabire bwacyo wari mwiza kuko ni kimwe mu bitaramo byitabiriwe cyane hano I Kigali. Usanga ibintu bijyanye no gutegura ibitaramo hano mu Rwanda hakirimo cya kintu cyo kutamenya akamaro ko gukoresha izi mbuga nkoranyambaga nka za Instagram, Facebook, Twitter n’izindi ahanini usanga nko mu bihugu byateteye imbere umuhanzi atajya akenera kujya ku ma televiziyo kwamamazaho ibikorwa bye ahubwo izi mbuga nkoranyambaga ahanini nizo bifashisha, ibi rero akaba aribyo ahanini byafashije Nkusi Arthur.



















 Yanditswe na Snappy Akaeyezu Jean de Dieu/Muhabura.rw"
5,imyidagaduro,entertainment,http://muhabura.rw/amakuru/imyidagaduro/article/ingabire-jeanne-d-arc-uzwi-nka-knowless-yishimiwe,Ingabire Jeanne d’Arc uzwi  nka Knowless yishimiwe bidasanzwe n’abakunzi be mu Ruhango," Ingabire Jeanne d’Arc uzwi cyane muri muzika nka Knowless yishimiwe bidasanzwe n’abakunzi be mu Ruhango ku ivuko mu gitaramo gikomeye yahakoreye cyo kumurika album ye ya kane yise ""Queens"" ikubiyeho indirimbo zigera ku icumi. Butera Knowless akunzwe cyane muri iyi minsi mu ndirimbo ""Ko Nashize"" aheruka gusohora iri mu zigize album ye nshyashya ya kane.


 Urugendo rwo kumurikira abafana indirimbo ziyigize rwabimburiwe n’igitaramo cyabereye mu Ruhango ku ivuko a Igitaramo Knowless yakoreye mu Ruhango cyagombaga kubera mu nzu mberabyombi y’Akarere, nyuma haza kubaho impinduka bitewe no kuba ahateganyijwe bitari bushoboke ko hakira umubare w’abakunzi ba muzika bari baje kumushyigira mu kumurika iyi album ye nshyashya.


 Uyu muhanzikazi yari yaherekejwe n’abahanzi bahuriye muri Kina Music banamufashije gususurutsa abakunzi be bari baje kumwakira ari benshi cyane. Knowless yavuze ko ibihe byiza yagiriye mu Ruhango atazabyibagirwa mu buzima bwe bitewe no kuba byarenze uko we yabiteganyaga Album nshya ya Knowless igizwe n’indirimbo icumi ziganjemo iziri mu rurimi rw’Igiswahili, Ikinyarwanda ndetse n’icyongereza.  Mu zasohotse habanza ""Peke Yangu"" hagakurikiraho ""Te Amo"" yakoranye na Roberto, ndetse na ""Ko Nashize"" ari nayo iheruka. Indirimbo nyinshi ziri kuri iyi album ni nshyashya, izo ni ""Fall In Love"" yakoranye na Davy Ranks, ""Ujumbe"", ""Ntakuwepo"", ""Vuga Oya"", ""Pesa"" yakoranye na Dream Boyz, ""Ukimpata"" ndetse na ""EA Queens"" yakoranye na A.Y wo muri Tanzania. Iyi album Knowless ayitezeho kumumenyekanisha kurushaho mu Karere Hashize iminsi micye Knowless atoranyijwe mu bahanzikazi bakoze kurusha abandi mu karere ka Afurika y’i Burasirazuba mu bihembo bya Afrimma Awards 2016, kugeza ubu akaba ari n’umwe mu bahanzi bakomeye muri Afurika bahatanira ibihembo bya Nigerian Entertainment Awards (NEAs) umwaka wa 2016.  Knowless witegura no kurushinga na Clement, akoze igitaramo cya mbere cyo kumurika iyi album ye ya kane yise ""Queens"" habura icyumweru kimwe ngo habe ibirori byo gutanga inkwano mu muryango we mu muhango ukomeye uzaba ku itariki ya 31 Nyakanga 2016.  Nyuma y’iki gitaramo cyabereye mu Ruhango ndetse kikitabirwa mu buryo bukomeye n’abo ku ivuko bamwakiriye nk’umwamikazi, harategurwa n’ikindi cyo kumurika iyi album nshyashya yise ""Queens"" kizabera i Kigali. 

 Yanditswe na Editor 1/Muhabura.rw"
5,imyidagaduro,entertainment,http://muhabura.rw/amakuru/imyidagaduro/article/anne-kansiime-yatangaje-impamvu-yishimira-kuba-umugande,Anne Kansiime yatangaje impamvu yishimira kuba Umugande," Anne Kansiime ngo yababajwe bikabije ndetse atungurwa no kumva ko mugenzi we baherutse gukorana igitaramo ubwo yatarimiraga Abanyarwanda umwaka ushize yaje gutabwa muri yombi azira amagambo yavuze muri icyo gitaramo, uyu akaba ari Kigingi wo mu gihugu cy’u Burundi waje gufungwa azira kuba yarakoresheje amagambo avuga kuri Perezida w’igihugu cyabo Nkurunziza. Umunyarwenya Anne Kansiime yagaragaje ibi kuri uyu wa 22 Nyakanga ubwo yageraga I Kigali, mu kiganiro yagiranye n’abanyamakuru, Uyu munyarwenya yatangaje ko bitumvikana kumva ngo mugenzi we yaje gufungwa azira amagambo yakoresheje muri iki gitaramo cyane ko kuri Kansiime yemeje ko ibi bitajya biba iwabo muri Uganda ko Umunyarwenya yavuga kuri Perezida wabo ngo abe yahungabanywa. Kansiime yavuze ati “Ngewe byantunguye cyane ubwo Arthur yambwiraga ngo Kigingi yaje gufungwa kuko ibi twe ntago iwacu bibayo rwose ngewe ndivugira kuko na Perezida wacu Museveni akunda imyidagaduro cyane niyo mpamvu atajya abangamira abakora imyidagaduro n’abanyarwenya muri rusange, ibi rero bintera ishema ryo kuba ndi Umugande”. Umunyarwenya Anne Kansiime wasesekaye I Kigali kuri uyu wa 22 Nyakanga azataramira Abanyarwanda mu gitaramo cyiswe Arthur and Kansiime Live kizaba kuri uyu wa 24 Nyakanga 2016 muri Serena Hotel I Kigali.
 Yanditswe na Snappy Akayezu Jean de Dieu/Muhabura.rw"
5,imyidagaduro,entertainment,http://muhabura.rw/amakuru/imyidagaduro/article/indirimbo-eshanu-zikunzwe-kurusha-izindi-muri-iki-cyumweru,Indirimbo Eshanu zikunzwe kurusha izindi muri iki cyumweru turi gusoza," Abahanzi Nyarwanda bakomeje gukoresha imbaraga nyinshi mu kazi bakora umunsi ku munsi haba mu buryo bwo gukora ibitaramo, indirimbo nshyashya,iz’amajwi ndetse n’amashusho, ikindi kandi iyo urebye usanga abahanzi Nyarwanda cyane cyane abakorera umuziki hano mu Rwanda bagifite ikibazo cy’uko umusaruro ukiri muke ahanini bitewe n’amateka y’igihugu cyacu by’Umwihariko muzika Nyarwanda. Muri iki cyumweru turi gusoza hakozwe indirimbo nyinshi ari nayo mpamvu twabateguriye indirimbo eshanu zikomeje gukundwa cyane kurusha izindi, aha tugendera ku buryo ziri gusurwa ku mbuga zitandukanye nka YouTube n’izindi ndetse n’uburyo izi ndirimbo zisabwa n’abafana ku ma radio n’ama televiziyo atandukanye.  5.Sagihobe by Fire Man   
4.Wenda Azaza by Dream Boyz Ft Clarisse  3. Habibi by The Ben
   2.Malaika by Yvan Buravan	   1.Ntawamusimbura by Meddy	  Yanditswe na Snappy Akayezu Jean de Dieu/Muhabura.rw"
5,imyidagaduro,entertainment,http://muhabura.rw/amakuru/imyidagaduro/article/jay-polly-yagize-icyo-avuga-ku-ndirimbo-yitwa-sagihobe-ya,Jay Polly yagize icyo avuga ku ndirimbo yitwa “Sagihobe” ya Fireman," Mu minsi ishize Fire Man aherutse gushyira hanze indirimbo yitwa “Sagihobe”, aho muri iyo ndirimbo yibasira bikabije mugenzi we bahoze mu itsinda rimwe rya Tuff Gang ariwe Jay Polly, iyi ndirimbo ikimara gusohoka benshi bavuze amagambo atandukanye ndetse bamwe bari bategereje icyo nyir’ubwite abivugaho kuri ubu akaba yatangaje ko Fire Man amufata nk’umuntu utagira ubwenge Jay Polly avuga ko Fireman nta bwenge (skills) afite ati “ndamuzi ni umuntu udahama hamwe,   utamenya aho ashingiye, sinumvise mu minsi ishize ngo bashinze itorero none ngo ryarasenyutse.” Jay Polly  yavuze ko bibabaje cyane kuba Fireman yaramwibasiye ati “iyo ufashije umuntu urategereza akagushimira ntabwo ujya kubirata ahubwo  urareka akagushima. Nanjye ntegereje ko azaza akanshima kuko ndabizi azagaruka, ntabwo ari n’igihe kinini.” Akomeza agira ati “Fireman nabanze yiteze imbere aho kuvuga ko ngo baranzamuye. Ntabwo ushobora gusunika umuntu nawe ubwawe utarisunika” Uyu Jay Polly yabwiye Izubarirashe ko akimira kumva iyo ndirimbo atigeze amuhamagara yagize ati “Ntabwo namubonera umwanya, ntaho twahurira rwose. Kuvugana na Fireman byaba ari ugusubira inyuma.” Jay Polly yasabye Fireman kuzaza kureba igitaramo ateganya gukora tariki 26 Kanama 2016 ati “azaze mu gitaramo cyanje nta muntu uzamwishyuza arebe uburyo akazi gakorwa areke amagambo.” Mu ndirimbo ya Fireman yitwa “Sagihobe” harimo igitero agira ati  “Twashyize hamwe dusunika umuvandimwe, wibuke ku Mahoro havuga amabuye byakorewe Hip Hop byitirirwa Jay yibonamo icyamamare yita abantu amadebe,  ibya Stone Church byo ntibibakange ni Tuff Gang uvanyemo icyo gihangange,….”. Akomeza agira ati “Reka nivugire abasani muri rusange na Guma Guma ishyamba yazanye ni danger izi noti itanga zihindura amaniga cyane “.  Jay Polly abarizwa muri Tuff Gang n’aho Fireman akaba abarizwa muri Stone Church, ariko ubu akaba afite gahunda yo kuba umuhanzi ku giti cye (soliste).Src:Izubarirashe

 Yanditswe na Snappy Akayezu Jean de Dieu/Muhabura.rw"
5,imyidagaduro,entertainment,http://muhabura.rw/amakuru/imyidagaduro/article/meddy-yashyize-hanze-indrimbo-yuje-amarangamutima-yumve,Meddy yashyize hanze indrimbo yuje amarangamutima- “Yumve hano”," Tariki ya mbere y’ukwa munani nibwo wambwiye akazina kawe, kukubura umwanya muto ni nko gusogongera ku rupfu, yambwiye iby’umunezero maze biramperekeza,… uri icyifuzo cy’umutima gikomeye… Aya ni amwe mu magambo yumvikana mu ndirimbo  NTAWAMUSIMBURA  ya Meddy, Umuhanzi Nyarwanda ukorera muzika ye muri Leta zunze ubumwe za America. Iyi ndirimbo igaragaramo amagambo yuje amarangamutima cyane ko ibi bimenyerewe kuri uyu muhanzi usanzwe uzwiho kuririmba indirimbo z’urukundo zigakora ku mitima ya benshi. Ngabo Medal yaherukaga gushyira hanze indirimbo yitwa afatanije n’umuhanzikazi Priscillah nawe bakorana muzika hariya muri America. Kuva yamenyekana hano mu Rwanda indrimbo ze zagiye zikundwa cyane ku rwego rwo hejuru kugeza ubwo uyu muhanzi amaze kuba umwami wa YouTube hano mu Rwanda kuko niwe muhanzi wenyine ushyira indirimbo kuri uru rubuga zigasurwa n’abantu bari hejuru ya Miliyoni, ibi nta wundi muhanzi wari wabigezaho hano mu Rwanda utati Meddy. Yanditswe na Snappy Akayezu Jean de Dieu/Muhabura.rw"
5,imyidagaduro,entertainment,http://muhabura.rw/amakuru/imyidagaduro/article/rihanna-yasubukuye-igitaramo-cye-mu-bufaransa-reba,"Rihanna yasubukuye igitaramo cye mu bufaransa -""Reba amashusho"""," Umuhanzikazi Rihanna yakoze igitaramo yari yasubitse mu cyumweru gishize ku bw’igitero cyagabwe n’abiyahuzi baroshye ikamyo mu baturage bizihizaga ubwigenge bw’u Bufaransa hagapfamo abagera kuri 84. Rihanna  yaririmbiye abafana babarirwa mu bihumbi 60 mu Bufaransa, igitaramo cyabereye ahitwa Parc Olympique Lyonnais mu Mujyi wa Lyon. Ni mu rwego rwo gusubukura urugendo rw’ibitaramo byaburijwemo n’abiyahuzi mu cyumweru gishize kubera ibitero bagabye i Nice. Mu gitaramo yakoze mu ijoro ryo kuwa Kabiri tariki ya 19 Nyakanga 2016, Rihanna yavuze ko afite intimba ku mutima ku bw’imiryango itabarika yasigaye mu gahinda nyuma y’igitero cyagabwe i Nice. Ageze mu gitaramo hagati yasabye abafana umunota wo guceceka bakunamira abitabye Imana, abakomeretse n’imiryango yashavujwe n’abiyahuzi. Mbere yo kuririmba iyitwa ‘Diamonds’, yavuze ko ayituye abapfuye ndetse ko azabahoza ku mutima iteka. Yagize ati “Nifuzaga ko iri joro naryishimanamo n’abafana banjye i Nice. Iyi ndirimbo igiye gukurikiraho nyituye abantu b’i Nice. Nyituye abantu bagize ibibazo, abahungabanye n’imiryango yabo.” Yongeraho ati “Ndabasabye mumfashe tumurikire iyi nyubako.” Abafana bose bacanye telefone zigendanwa muri stade haka urumuri rw’uruvange rw’amatara afite amabara agize ibendera ry’u Bufaransa, umutuku, umweru n’ubururu. Ikinyamakuru People gitangaza ako Rihanna agisaba abafana kumufasha kunamira abitabye Imana, abenshi bahise baririmba indirimbo “La Marseillaise,” yubahiriza igihugu cy’u Bufaransa. Iki gitero cyagabwe mu ijoro ryo kuri uyu wa 14 Nyakanga 2016, mu Mujyi wa Nice mu gace kazwi nka Promenade des Anglais umugizi wa nabi yayoboye ikamyo mu mbaga yari yitabiriye ibirori byo kwizihiza imyaka 227 ishize u Bufaransa bwigenze. Icyo gihe Rihanna yari muri aka gace igitero cyabereyemo gusa ubwo abantu bapfaga we yari yagiye gufata ifunguro rya nimugoroba muri restaurant yitwa Michelangelo. Yanditswe na Editor 1/Muhabura.rw"
5,imyidagaduro,entertainment,http://muhabura.rw/amakuru/imyidagaduro/article/abagize-mafikizolo-bagaragaje-amarangamutima-ku-kuririmbira,Abagize Mafikizolo bagaragaje amarangamutima ku kuririmbira mu Rwanda," Itsinda Mafikizolo rigizwe n’abahanzi babiri aribo Theo Kgosinkwe Nhlanhla Nciza bakomoka muri Africa y’Epfo. Mu mpera z’icyumweru cyashize nibwo aba bahanzi bari i Kigali aho bari baje gutaramira abakuru b’ibihugu by’Africa bari bitabiriye inama ya AU.
 Nhlanhla Nciza na Theo Kgosinkwe bataramiye i Kigali ku Cyumweru tariki ya 17 Nyakanga 2016 ubwo bataramiraga abayobozi b’ibihugu by’Afurica mu nzego zitandukanye bahuriye ahitwa Kigali Conference and Exhibition Centre (hahoze hitwa Camp Kigali) mu muhango wo gusangira, kwidagadura no guhana ibitekerezo ku cyazamura Afurika. Aba bahanzi baka bagaragaje ibyishimo bidasanzwe bagiriye i Kigali babinyujije kumbuga nkoranyambaga. Nyuma y’igitaramo Nhlanhla Nciza yatangaje ko bishimiye bikomeye kuririmbira abakuru b’ibihugu by’Afurica ariko bikaba akarusho ko babyinanye na Perezida Kagame, Nkosazana Dlamini Zuma umuyobozi wa Komisiyo y’Umuryango wa Afurika Yunze Ubumwe na Perezida w’igihugu bakomokamo Jacob Zuma. Mu magambo y’icyongereza twahinduye mu Kinyarwanda yagize ati “Byari ishema rikomeye kubyinana na Perezida wa Repubulika y’u Rwanda, Paul Kagame mu gihe Theo yagize ishema ryo kubyinana n’Umuyobozi wa Komisiyo y’Umuryango wa Afurika yunze ubumwe Nkosazana Dlamini Zuma ubwo twaririmbaga Emlanjeni. Twagize ibihe byiza mu gitaramo twakoreye mu nzu yari yuzuyemo Abayobozi b’ibihugu bya Afurika n’abandi banyacyubahiro barimo na Perezida wacu Jacob Zuma. Mbega ibyishimo! Mwarakoze Rwanda.”
 Bongeyeho kandi ko bishimiye uburyo bakiriwe mu gitaramo cya kabiri bakoreye mu Rwanda kandi kugeza ubu bafata u Rwanda nk’igihugu bisangamo cyane kandi bafitemo umubare munini w’abafana. Ntabwari aba bahanzi bonyine bishimiye ibihe bagiriye i Kigali kuko na Nkosazana Dlamini Zuma yavuze ko inama ya AU iherutse kuhabera ari yo ya mbere yagenze neza kurusha izindi zose. Perezida wa Senegal Macky Sall na we yashimye uko bakiriwe i Kigali.







 Yanditswe na Snappy Akayezu Jean de Dieu/Muhabura.rw"
5,imyidagaduro,entertainment,http://muhabura.rw/amakuru/imyidagaduro/article/olivis-yaba-agiye-kwiyomora-ikiguma-yatewe-na-vanessa,Olivis yaba agiye kwiyomora ikiguma yatewe na Vanessa," Hashize igie kitageze ku kwezi Olvis atandukanye na Miss Vanessa haza kubaho guharabikana no kwandagazanya gukabije hagati y’aba bombi kugeza n’aho bashyira hanze amabanga yo mu buriri hagati yabo ku karubanda ku buryo Abanyarwanda babavuzeho amagambo atandukanye,kuri ubu inkuru yabaye kimomo hanze aha ngo Olvis yahise ahura n’Umuhoza Sharifa amuhoza amarira,Umuhoza Sharifa w’imyaka 20 yabaye igisonga cya Kane cya Nyampinga w’u Rwanda. Olivis abinyujije ku rukuta rwe rwa Instagram yashyizeho ifoto ye na Miss Sharifa, maze yandikako ati “With my friend @umuhoza_sharifa since 2013″, ibi byateye abantu urujijo cyane, ibaza niba nyuma ya Miss Vanessa, ashobora kuba ari mu rukundo rw’ibanga na Miss Sharifa Miss miss sharifa yabaye igisonga cya kane cya Nyampinga w’U Rwanda 2016, ndetse anahabwa ikamba ry’umukobwa wari ushyigikiwe na benshi kurusha abandi (Miss Popularity).


 Yanditswe na Snappy Akayezu Jean de Dieu/Muhabura.rw"
5,imyidagaduro,entertainment,http://muhabura.rw/amakuru/imyidagaduro/article/amafoto-10-atangaje-ya-senderi-international-hit,Amafoto 10 atangaje ya Senderi International Hit," Senderi International Hit ni umuhanzi umaze kwigarurira imitima y’abantu benshi cyane hano mu Rwanda ahanini abifashijwemo n’impano ye y’ubuhanzi cyane cyane bwibanda ku gukora no guhanga udushya abinyujije mu ndirimbo ze ndetse n’ibitaramo bitandukanye agenda agaragaramo hirya no hino mu Rwanda. Muri iyi nkuru ikigenderewe si ukugaragaza amafoto atangaje y’uyu muhanzi gusa ahubwo ni ukugaragaza uburyo ari umuhanzi w’umuhanga kandi urangwa no guhanga(Creativite) mu bikorwa bye cyane ko kuri ubu uyu muhanzi arimo gukora kuri alubumu ye y’igifaransa ndetse zimwe mu ndirimbo zizaba ziri kuri uyu muzigo zikaba zaramaze kujya ahagaragara.









 Yanditswe na Snappy Akayezu Jean de Dieu/Muhabura.rw"
5,imyidagaduro,entertainment,http://muhabura.rw/amakuru/imyidagaduro/article/chameleon-yitakanye-iby-amakimbirane-ye-na-diamond,Chameleon yitakanye iby’amakimbirane ye na Diamond," Jose Chameleon  yateye utwatsi amakuru  ari kumushinja ko yaba afite ikibazo na Diamond Platnumz wo muri Tanzania.
 Ibitangazamakuru bitandukanye byagiye byandika inkuru zivugako Jose Chameleon yaba afitanye amakimbirane na Diamond Platnumz biturutse ko ngo umwe muribo yaba yarasabye undi ko bafatikanya mu ndirimbo ariko undi ntamukundire, gusa banyirubwite ntanumwe wigeze agira icyo abivugaho. Kuri uyu wa kabiri nibwo Chameleon abinyujije kurubuga rwe rwa Instagram yatangajeko ntakibazo yigeze agirana na Diamond kandi ko nubwo abantu bagerageza kurema beef hagati yabo bombi ariko icyo amwifuriza n’umugisha uturutse ku Mana no gukomeza gutera imbere. Yagize ati: “I know how much hard work it takes to build a name and how we are all relevant to flying Africa Music to the world. I can see people trying to build beef lines between me and Diamond Platnumz all these year. All I can say is go higher my brother the sky ain’t the limit.Stay strong and God bless you more.”
 Ugenekereje mu Kinyarwanda yagize ati “ndazi ukuntu bisaba gukora cyane kugirango wubake izina n’ukuntu twese dufatanya kugirango tugurutse umuziki w’Africa kurwego rw’Isi. Ndabona abantu muri iyi myaka yose bagerageza kwubaka umurongo w’amakimbirane hagati yanjye na Diamond Platnumz. Icyo navuga nuko wakomeza gutera imbere muvandimwe, komera kandi Imana ikomeze iguhe imigisha myinshi” Jose Chameleon akimara gutangaza aya magambo kuri Instagram ye haba abakunzi be, aba Diamond ndetse n’abandi kunda muzika bahise batangira kumushima no kumushyigikara kubwaya aya magambo yo guca integer abashakaga kubaremamo umwuka mubi. Yandatswe na  Snappy Akayezu/MUHABURA.RW
"
5,imyidagaduro,entertainment,http://muhabura.rw/amakuru/imyidagaduro/article/nkusi-arthur-agiye-guhagararira-u-rwanda-mu-iserukiramuco,Nkusi Arthur agiye guhagararira u Rwanda mu Iserukiramuco ryo gusetsa," Mu minsi mike iri imbere Nkusi Arthur benshi bita RUTURA,Umunyarwenya akaba na kabuhariwe mu gusetsa hano mu Rwanda araba afashe rutema ikirere aho azajya guhagararira u Rwanda mu iserukiramuco nye Afurika ryo gusetsa (Laugh Festival) riteganijwe kubera I Nairobi muri Kenya. Iri serukiramuco ryo gusetsa rizaba ku ya 29 Nyakanga 2016 rizitabirwa n’ibindi byamamare muri uyu mukino wo gusetsa muri Afurika by’Umwihariko mu karere ka Afurika y’Uburasirazuba nka Salvador wo muri Uganda, Eddie kadi wo muri RDC, Daliso Chapondo, Ndamiso Lindi wo muri Afurika y’Epfo,Cari Ncube wo muri Zimbabwe, na Churchill wo muri Kenya uzaba yakiriye aba bagenzi be. Arthur Nkusi ni umwe mu banyarwenya bo mu Rwanda babikora nk’ababigize umwuga ndetse akaba amaze no kwagura imipaka aho agaragara mu bitaramo bitadukanye akorera mu bihugu bituranye n’u Rwanda. Iki gitaramo Arthur azataramiramo abanyakenya kizaza gikurikirana n’icyo azakora hano mu Rwanda nacyo kizitabirwa n’umurwenya ukomeye wo muri Uganda Anne kansime na Alex Muhangi tkizaba ku wa 24 Nyakanga 2016 I Kigali.
 Rutura umwaka ushize nabwo yataramiye abo muri Kenya arabashimisha ku rwego rwo hejuru/Phtoto:Archive 
 Yanditswe na Snappy Akayezu Jean de Dieu/Muhabura.rw
"
5,imyidagaduro,entertainment,http://muhabura.rw/amakuru/imyidagaduro/article/bobi-wine-yatangaje-igihe-azahagarikira-muzika-akerekeza,Bobi wine yatangaje igihe azahagarikira muzika akerekeza muri Politiki," Icyamamare muri muzika ya Uganda no muri aka karere ka Afurika y’Uburasirazuba, Bobi Wine yaba agiye gusimbuza ibikrwa bya muzika politiki igihe cyose azaba atorewe kuba umukandida wa Kyodondo mu Nteko Ishinga Amategeko ya Uganda. Ibi bibaye nyuma y’aho uwari umuyobozi y’aho Sitenda Sebalu wari umukandida wa NRM akaba n’umuyobozi w’aka gace amaze gutangaza nawe ko Bobi Wine yagakwiye kuba umuyobozi w’aka gace igihe yaba atsinze amatora. Zimwe mu nshuti za hafiz a Bobi Wine zatangarije Howwe.biz ko uyu muhanzi yamaze kwitegura ibijyanye n’amatora byose kandi ko nawe yifuza kuba yava muri muzika akajya muri Politiki n’ubwo igihe cyo kubishyira ku mugaragaro kitari cyagera.

Yanditswe na Snappy Akayezu Jean de Dieu/Muhabura.rw"
5,imyidagaduro,entertainment,http://muhabura.rw/amakuru/imyidagaduro/article/radio-na-weasel-batunguye-abanya-kenya-reba-amafoto,Radio na Weasel batunguye abanya Kenya – “Reba Amafoto”," Icya mbere wamenya cyari igitaramo gihambaye cyane cyari cyateguwe mu rwego rwo kwizihiza ibyiza umuziki umaze kugeraho mu karere ka Afurika y’Uburasirazuba hakaba hari kuri Sitade ya Nyayo iherere I Nairobi umurwa mukuru wa Kenya kuri uyu wa 10 Nyakanga 2016. Iki gitaramo cyari kitabiriwe ku buryo bwo hejuru cyane, ku isaha ya saa cyenda za hano mu Rwanda nibwo abahanzi bagize itsinda rya Good Life bageze ku rubyiniro baririmba indirimbo zabo zitandukanye harimo izitwa “I can’t let u go, Nakudata, Juicy Juicy hamwe na Magnetic yahagurukije abantu bose bari bitabiriye iki gitaramo. Abandi bahanzi babashije kuhagera harimo nka ALIKIBA wo muri Tanzania, Red San, Wahu,Miki Rua, n’abandi bahanzi batandukanye bo muri Kenya bari bitabiriye iki gitaramo utibagiwe n’umunyarwenya umaze kubica muri aka karere Eric Omondi .



 Yanditswe na Snappy Akayezu Jean de Dieu/Muhabura.rw"
5,imyidagaduro,entertainment,http://muhabura.rw/amakuru/imyidagaduro/article/ifoto-ya-sheebah-kirungi-yateje-ikibazo-i-kampala,Ifoto ya Sheebah Kirungi yateje ikibazo I Kampala," Ifoto iri gucicikana ku mbuga nkoranyambaga, Sheebah Kirungi Umuhanzikazi w’Umugande yagaragaye mu isura ye harimo kumanuka ibintu bimeze nka puderi cyangwa ingwa y’umweru bigarararo ko yaba yagize ikibazo cy’uburwayi aterwa no gukoresha imiti n’amavuta menshi mu gukora makiyaje (Make up). Ubusanzwe abakobwa n’abagore bakunda gukoresha Makiyaje (Make up) akenshi usanga impuguke zigaragaza ko iyi miti n’amavuta bakoresha ishobora kuba ikibazo ku ruhu rwabo baramutse batayikoresheje neza cyangwa ngo bakoreshe iboneye. Kuri Sheebah Kiriungi ni umuhanzikazi mwiza ndetse muri Uganda amaze kwigarurira imitima ya benshi gusa uburyo akora makiyaje(Make up) bitera benshi kutamwiyumvamo
 
Reba ifoto nawe 



Yanditswe na Ubwanditsi/Muhabura.rw"
5,imyidagaduro,entertainment,http://muhabura.rw/amakuru/imyidagaduro/article/mu-mafoto-ba-nyampinga-b-u-rwanda-hamwe-n-abakunzi-cyangwa,Mu Mafoto: Ba Nyampinga b’u Rwanda hamwe n’abakunzi cyangwa Abagabo babo," Bitandukanye cyane no mu bindi bihugu hano mu  Rwanda usanga akenshi ibyamamare ari  bantu bakunda guhisha cyane ibijyanye n’abakunzi babo ahanini kubera ko baba banga kwangiza ibijyanye n’umutekano wabo cyangwa se abafana babo bakaba babigiraho ikibazo mu buryo butandukanye. Kuri ba Nyampinga b’abanyarwandakazi mu ngeri zitandukanye, ni kimwe mu byiciro by’abantu b’ibyamamare banakunze kugaruka cyane mu bitangazamakuru. Mu bakobwa bambitswe amakamba atandukanye, hari bamwe bakunda kugaragara cyane ndetse bakagira ishema ryo kugaragaza abasore bihebeye. Kuri ubu twabateguriye bamwe muri ba  Nyampinga batandukanye baba aba za Kaminuza, abahataniye ikamba rya Nyampinga w’igihugu n’abandi batandukanye, bafite abakunzi babo ndetse bakunda no kubigaragaza cyane ku mbuga nkoranyambaga cyangwa mu bitangazamakuru bitandukanye. Benshi muri aba usanga bakundana n’abasore nabo b’ibyamamare. Muri iyi nkuru, turagaruka ku bakundana bisanzwe ndetse n’abamaze kwambikana impeta.
 1. Miss Mutesi Aurore na Egide Mbabazi

Mutesi kayibanda Aurore wabaye Miss Rwanda 2012 ndetse akaba no kwitabira andi marushanwa mpuzamahanga atandukanye arimo na Miss FESPAM yaje no kwegukana, amaze igihe akundana n’umusore witwa Mbabazi Egide uba muri Leta Zunze Ubumwe za Amerika, ndetse iteka aba bombi ntibajya Babura kugaragariza rubanda ko urukundo rwabo rwashinze imizi. 2. Miss Akiwacu Colombe na Christopher

Mu minsi yashize nibwo Miss Rwanda 2014, Akiwacu Colombe yatangiye kugaragaza ko afitanye umubano wihariye n’umuhanzi Christopher, n’ubwo babanje kujya babica ku ruhande bagashaka kubihisha n’ubwo igihe cyaje kugera bakajya bananirwa guhisha ikibarimo. Christopher nawe aherutse kugaragaza ko afata Miss Colombe nk’umukunzi we w’agaciro gakomeye, icyo gihe hari ku isabukuru ye y’amavuko ubwo Christopher yamubwiraga amagambo amwereka ko n’ubwo atari hafi ye dore ko asigaye yiga mu Bufaransa, kure y’amaso atari kure y’umutima.
Icyo giye yagize ati : “Mu nshuti zose aho ziva zikagera, uri inshuti igira ubuntu, uri umunyarugwiro kandi ugira urukundo. Iyaba byashobokaga nari kukubwira amaso ku maso uburyo uri uw’agaciro gakomeye kuri njye, ariko ntakundi ibi nibyo intera iri hagati yacu inyemerera...” 3.Miss Bagwire Keza Joannah n’umunyamakuru Ernesto

Bagwire Keza Joannah wabaye Miss Heritage Rwanda muri uyu mwaka wa 2015 ndetse akaba ari no mu bakobwa bageze kure mu marushanwa ya Miss Rwanda 2015 aho yari ahagarariye Intara y’Amajyepfo, amaze igihe akundana n’uwahoze ari umunyamakuru w’ikigo cy’igihugu cy’itangazamakuru (RBA) aho yumvikanaga mu biganiro by’imyidagaduro kuri Radio Magic FM no kuri Televiziyo y’u Rwanda mu kiganiro RTV Mag, uwo akaba nta wundi ari Ernesto Ugeziwe. Gusa kugeza ubu, uyu mukunzi wa Ernesto yamaze kujya kwiga muri Leta Zunze Ubumwe za Amerika 4. Miss Agasaro Farid Nadia na Riderman

Agasaro Farid Nadia, n’ubwo ubu ari umugore wubatse niwe ugifite ikamba rya Miss Mount Kenya 2015, iri kamba ry’umukobwa uhiga abandi muri iyi Kaminuza akaba yararyambitswe mbere gato y’uko yambikana impeta na Riderman bakoze ubukwe muri Kanama uyu mwaka. Uyu we Riderman yarenze ikigero cyo kuba umukunzi we ahubwo agera ku ntera yo kumubera umugabo, ndetse bamaze no kwibaruka umwana wabo w’umuhungu wavutse mu mpera za 2015. 5. Miss Samantha Uwase Gislaine na Pacifique

Samantha Uwase Gislaine, yabaye Nyampinga w’icyahoze ari SFB, hari mu mwaka wa 2013. Gusa nyuma yaje kwamburwa iri kamba bitewe n’uko yashinjwaga n’ubuyobozi bw’iyi Kaminuza gukorera umunyeshuri mugenzi we ikizamini. Uyu mukobwa, akundana n’umusore witwa Mongi Pacifique kandi bombi baterwa ishema no kwerekana ko urukundo rwabo rwashinze imizi. 6. Miss Neema Umwali na Ngabo Augustin

Miss Umwali Neema yamenyekanye bwa mbere ubwo yambikwaga ikamba ry’icyahoze ari Ishuri Rikuru Nderabarezi (KIE), ubu ni Kaminuza y’u Rwanda, ishami ry’Uburezi. Nyuma yaje kwitabira amarushanwa ya Miss Supranational mu mwaka wa 2014 aho yagiye ahagarariye u Rwanda. Umwali Neema Larissa, mu mwaka ushize yambikanye impeta n’umukunzi we Ngabo Augustin bari bamaze igihe kirekire bakundana, ubu bibanira muri Leta Zunze Ubumwe za Amerika. 7. Miss Akineza Carmen na Francois Ndagijimana

Miss Akineza Carmen wabaye Miss w’umujyi wa Kigali mu mwaka wa 2014 akaba n’igisonga cya mbere cya Miss Rwanda 2014 ubwo iri kamba ryegukanwaga na Miss Akiwacu Colombe, mu mpera z’umwaka wa 2015 nawe yambikanye impeta n’umukunzi we Ndagijimana Francois, ubu bamaze amezi macye bibanira nk’umugabo n’umugore. 8. Miss Isimbi Deborah na Safari Bryan

Isimbi Deborah Abiellah wabaye Miss wa Kaminuza y’u Rwanda i Butare mu mwaka wa 2012, yambikanye impeta n’umukunzi we Safari Bryan biganaga muri iyi Kaminuza, ubu bakaba bamaze igihe banibanira nk’umugore n’umugabo. Ubukwe bwabo bwavuzwe cyane mu bitangazamakuru, ndetse kuva ubwo uyu niwe mukobwa uheruka kuba Nyampinga w’iyi Kaminuza, cyane ko ubu yanamaze guhinduka ikaba ishami rimwe rya Kaminuza y’u Rwanda 9. Miss Hitayezu Belyse na Tizzo (Active)

Miss Hitayezu Belyse, yitabiriye amarushanwa ya Miss Rwanda 2014, ndetse abasha kwambikwa ikamba rya Nyampinga w’Intara y’Amajyepfo, n’ubwo yahataniye ikamba rya Miss Rwanda 2014 ntabashe kuryegukana. Mu mwaka wa 2015, nabwo yarongeye yiyamamariza kwambikwa ikamba rya Nyampinga w’u Rwanda ariko nabwo ntabwo yabigezeho.
Uyu mukobwa wamenyekanye muri aya marushanwa y’ubwiza, ubu akundana na Tizzo ; umwe mu basore batatu bagize itsinda rya Active, bivuga ko abasore batatu bose bagize itsinda rya Active, bakundana n’abakobwa bigeze kwitabira amarushanwa y’ubwiza. Yanditswe na Snappy Akayezu Jean de Dieu/Muhabura.rw"
5,imyidagaduro,entertainment,http://muhabura.rw/amakuru/imyidagaduro/article/all-white-party-igitaramo-kizasiga-amateka-mu-ruhando-rw,“All White Party”- Igitaramo kizasiga Amateka mu ruhando rw’imyidagaduro hano mu Rwanda," Nduwimana Jean Paul wamenyekanye mu ndirimbo “Murabeho” yateguye igitaramo kizatuma abatuye I Rusizi, mu nkengero zaho ndetse n’abaturuka mu mijyi itandukanye y’u Rwanda bakunda ibirori no kwishimisha banyurwa ndetse bakishimira ibyiza umuziki Nyarwanda umaze kugeraho mu rwego rw’imitegurire myiza y’ibitaramo. Ni igitaramo gifite izina rya “ All White Party ” bivuze ngo kuza ni ukuza byibuze wambaye imyenda y’umweru hose kikaba giteganijwe ku wa 23 Nyakanga I Rusizi muri Rubavu Motel ibarizwa muri uriya mujyi bikaba biteganijwe ko abahanzi nka Urban Boyz na Jay Polly bazasusurutsa abazitabira ibi birori, Miss Sandra Teta akaba ari umwe muri ba Nyampinga bazabasha kuhagera wongeyeho n’Abakinnyi b’amafilimi, abanyarwenya batandukanye (Comedians) ndetse n’ibindi byamamare mu ngeri zose bizaba byaje kwifatanya n’Abanyarwanda kwidagadura mu buryo bunyuranye. Noopja wateguye iki gitaramo afatanije n’inzu itunganya Umuziki ahagarariye yabwiye Muhabura.rw ko iki gitaramo kizaba ari umwihariko dore ko kizamara iminsi ibiri kandi kikazahuza abantu b’ingeri zose. Mu magambo ye Noopja yagize ati “Ubusanzwe ni ibirori twateguye ku bufatanye n’Akarere ka Rusizi kuko hari igikorwa kizaba ari uruhare rw’akarere muri rusange naho igitaramo kizahuriramo aba bahanzi n’ibyamamare bitandukanye cyo kiri kuri 23 Nyakanga ubwo bukeye bwaho tuzakora icyo bita Siporo ya bose aho abo bahanzi naba nyampinga, abainnyi b’amafilimi, abayobozi b’ibigo bitandukanye n’abayobozi b’Akarere n’abaturage ba Rusizi bazahurira kuri Sitade ya Rusizi bakidagadurira hamwe kandi aba bahanzi nanone bazaba bakomeza gususurutsa abantu banabafasha kwidagadura no gukora Siporo”. Noopja akomeza avuga  ko we icyo afata nk’umwihariko ari ibiciro byo kwinjira muri iki gitaramo we yemeza ko ari bibiri aho kwinjira ku muntu umwe azaba ari ibihumbi icumi (10000frs) naho babiri bazanye akaba ari cumi na bitanu (15000frs) hakazaho n’abanyeshuli bazaba binjirira bitanu (5000frs) aha kandi ibyo kurya no kunywa byose uzabikura muri ayo mafaranga uzaba watanze mu gihe cyo kwinjira.
 Yanditswe na Snappy Akayezu Jean de Dieu/Muhabura.rw"
5,imyidagaduro,entertainment,http://muhabura.rw/amakuru/imyidagaduro/article/pallaso-akomeje-guhamya-ko-jeff-kiwa-ariwe-wishe-ak47,Pallaso akomeje guhamya ko Jeff Kiwa ariwe wishe AK47," Mayanja Pius Uzwi muri muzika ya Uganda nka Pallaso yongeye gufatana mu mashati na Jeff Kiwanuka bahoze bafitanye ubumwe mu itsinda rya Team No Sleep, uyu mugabo ni nawe ushinjwa urupfu rw’umuhanzi AK47 wapfuye umwaka ushize. Pallaso murumuna wa Chameleone yagiranye ubushyamirane na Jeff Kiwanuka mu mpera z’icyumweru gishize, aba bombi bahuriye mu kabari kitwa Casablanca. Jeff yashatse kwegera Dj ashaka kumubwira ngo acurange indirimbo z’abahanzi bo muri Team No Sleep, Pallaso amukoma imbere afata flash ye ayijugunya hasi ibintu byakuruye umujinya. Pallaso na Jeff baherukaga kurwana ubwo uyu muhanzi yari yatumiwe kuririmba mu gitaramo cyabereye muri Club Silk mu Mujyi wa Kampala muri Werurwe 2016. Ikinyamakuru Big Eye cyatangaje ko Jeff Kiwa yamaze gushaka itsinda ry’abasore b’ingufu ngo bashakishe Pallaso nibamufata bamuhe isomo ku buryo atazongera kwiyenza kuri uyu mugabo barebana ay’ingwe kuva muri Gashyantare 2015. Jeff Kiwanuka yahoze ari umujyanama mu by’umuziki w’itsinda rya Good Life, nyuma bamaze gutandukana yahise ashinga iryitwa Team No Sleep [ryari rihuriwemo na AK47, Pallaso n’abandi bahanzi bazwi muri Uganda]. AK47 amaze gupfa, Pallaso yarivuyemo nyuma y’uko byavugwaga ko Jeff ari we wahitanye murumuna we. Yanditswe na Editor 1/Muhabura.rw"
5,imyidagaduro,entertainment,http://muhabura.rw/amakuru/imyidagaduro/article/kuba-umusitari-byanyibagije-kugira-urukundo-rw-ukuri-mr,Kuba umusitari byanyibagije kugira urukundo rw’ukuri. “Mr Blue”," Umuhanzi w’icyamamare mu njyana zitandukanye wamenyekanye mu ndirimbo nka “Mapozi”, “Joanita” n’izindi zitandukanye, Mr. Blue guturuka mu gihugu cya Tanzania aratangaza ko ubuzima bwa gisitari yabayemo bwamubereye inzitizi yo kuba yagira uwo agaragariza urukundo rw’ukuri maze bagere kure. Mu kiganiro kitwa The Playlist gica kuri radio yitwa Times FM yo mu gihugu cya Tanzania cyari cyatumiwemo Mr. Blue, uyu muhanzi yavuze ko kubera uburyo yari umusitari kandi akunzwe n’abantu benshi, ngo abakobwa benshi baramwifuzaga nawe nta kindi yakoraga kitari kwitoreramo abo yifuza maze bakagera ku ntego. Yavuze ko atashidikanya kuvuga ko icyo gihe yari umuhehesi wemewe. Yagize ati “icyo gihe wasangaga bizanye ubwabo, none nabaga ndi kumwe n’uyu ejo nkaba ndi kumwe n’undi, ejo nkumva undi arampamagaye ambwira ati ‘uranyibuka ko twri kumwe ejo?’ nkamubwira hoya sinkwibuka, kuko nabaga ndi kumwe n’abagera nibura ku icumi, ejo undi akaza nkamubwira nti tegereza ndacyari kumwe n’uyu. Akaba abizi kandi amubonye ariko ntagende akicara aho kugeza uwo turi kumwe agiye maze nawe nkamuha ikaze. Cyangwa se ugasanga araje nkamubwira nti uyu niwe nahisemo wowe genda. Akagenda ariko ejo akagaruka. Sinzi ari burozi bwoko ki nari narabahaye. Nakoze ubuhehesi bw’uburyo bwose butandukanye.” Mr. blue akaba yavuze ko muri abo bazagaiwe harimo n’abasitarikazi batandukanye atashatse kurondora amzina yabo bose bityo bikaba byaratumaga atabona umwanya wo kugira uwo yakunda cyangwa yarutisha abandi. Mr. Blue yakomeje atangaza ko: “Hari na benshi bazwi ndetse n’abatazwi twasohokanaga abandi ugasanga buzuye iwange nk’aho wagira hari amafranga ndi gutanga baje gufata. Nta gahenge bampaga ngo nange mpitemo uwo umutima wange wifuza guhorana iteka” Mu byamamare yabashije gutangaza byamwifuzaga harimo Wema Sepetu na Naj.

Yanditswe na Zihirambere Pacifique/Muhabura.rw"
5,imyidagaduro,entertainment,http://muhabura.rw/amakuru/imyidagaduro/article/itariki-ya-04-nyakanga-kuri-nge-ni-umunsi-abanyarwanda,Itariki ya 04 Nyakanga kuri nge ni Umunsi Abanyarwanda babonye Ubuzima –“Asinah Erra”," Asinah, Umuhanzikazi ukora injyana ya Dancehall akaba ari n’umwe mu banzikazi bafite imyemerere  ndetse babarizwa mu idini ya Islam, kuri we ngo iyo itariki ya 04 Nyakanga ahita atekereza ko u Rwanda rwabonye ubuzima ndetse n’umucyo Abanyarwanda barimo kwishimira uyu munsi wa none. Itariki ya 04 Nyakanga 1994, u Rwanda rwabohowe n’Ingabo za RPF Inkotayi zari ziyobowe na Perezida Paul Kagame akaba ari nawe mugaba mukuru w’Ingabo kuri uyu munsi wa None, ubwo twizihiza uyumunsi wo kwibohora usanga abanyarwanda batandukanye harimo n’Ibyamamare bagenda batanga ubutumwa butandukanye bujyanye n’uyu munsi wo kwibohora twizihiza buri mwaka ku itariki ya 04 Nyakanga. Mu kiganiro na Muhabura.rw uyu Assinah Erra Umuhanzikazi Nyarwanda yadutangarije ko kuri we uyu munsi awufata nk’umunsi u Rwanda rwaboneyeho ubuzima, Asinah yagize ati “Itariki 04 Nyakanga kuri nge  ni umunsi ukomeye mu mateka y’igihugu cyange, kuri ngewe ni umunsi numva ko nasubiye kobona ubuzima kuko igihugu cyanjye cyavuye mu icuraburindi ry’amateka mabi rero igihugu cyose cyu Rwanda cyabaye saved from( Cyabohowe) ingoma y’igitugu ubu turanezerewe umutekano niwose.Nyagasani naburi wese wabigizemo uruhari ashimwe kandi natwe nk’abanyarwanda dushyigikiye buri wese witanze kugira ngo ibi byose tube twarabigezeho”
 
Uyu muhanzikazi kandi akomeza mu butumwa bw abwira Abanyarwanda ko bakwiye kureba aho bavuye, bakareba iterambere umunyarwandakazi amaze kugeraho n’uburyo agenda ahabwa agaciro umunsi ku munsi akemeza ko ibi byose Leta y’Ubumwe bw’abanyarwanda ariyo u Rwanda rubikesha ari nayo mpamvu ashimira by’umwihariko umukuru w’igihugu. Asinah ni umuhanzi winjiye muri muzika avugwaho byinshi bitandukanye harimo n’ubuhanga benshi batamukekeragaho kugeza ubu akaba afite indirimbo zigera kuri eshatu ze wenyine harimo n’izindi agenda afatanya n’abandi bahanzi batandukanye hano mu Rwamda harimo n’iyi afitanye na Neg G the Genaral.

 Yanditswe na Snappy Akayezu Jean de Dieu/Muhabura.rw"
5,imyidagaduro,entertainment,http://muhabura.rw/amakuru/imyidagaduro/article/kwibohora-22-social-mula-yashimiye-perezida-kagame,Kwibohora 22: Social Mula yashimiye Perezida Kagame," Umuhanzi Social Mula yashimiye Perezida Kagame we wayoboye Ingabo za RPF zabohoye u Rwanda none kuri uyu munsi wa none Abanyarwanda bakaba bishimira imyaka 22 babohowe abandi baravanwe mu buhungiro bakaba batuye mu gihugubavukamo kandi bakunda ndetse bari mu gihugu kizira ivangura nk’uko byahoze mbere ya 1994
 Social Mula nk’Umuhanzi Nyarwanda wemeza ko nawe ubwe agomba kugira uruharemu kwiyubakira igihugu cye yemeza ko ubwo Abanyarwanda bizihiza umunsi wo kwibohora ku nshuro ya 22 ashimira cyane Umukuru w’igihugu cy’u Rwanda wayoboye urugamba two kubohora igihugu ndetse akaba anakomeje kuyobora urugamba rwo kubaka igihugu cy’Umunyarwanda umwe, Igihugu kizira amoko n’irindi vangura iryo ariryo ryose. Aha Social Mula yagize ati ""Uyu munsi wo kwibohora kuri nge usobanura byinshi birenze inyito yawo kuko nibwo Abanyarwanda babohowe ingoma yaranzwe n’ivangurakarere, amoko n’ibindi bibazo by’ihezwa byari byarashegeshe igihugu cyacu ari nayo mpamvu nshimangira ko umuntu utabona impamvu dushimira Perezida Kagame cyangwa se impamvu tumusabira umugisha Uwo muntu ntago yaba azi aho ava nn’aho agana"". Social Mula kandi aakomeza avuga ko iyo uyu munsi ugeze atekereza cyane ku ngabo za RPF zzabohoye u Rwanda zikanahagarika Jenoside yakorewe Abatutsi muri Mata 1994 akaba yabivuze muri aya magambo ati ""uyu munsi iyo ugeze mpita numva nashimira  ingabo zitanze ku rugamba mukubohoza igihugu Nkashimira bikomeye PRESIDENT wacu Paul Ksgame ndetse  namwifuriza kuramba kuko icyo gihe yari ku rugamba aharanira ibi byose dukomeje kugeraho bigaragarira buri wese mu Rwanda no mu mahanga"" Social Mula ni umwe mu bahanzi Nyarwanda umuntu avuga ko nabo bahagaze neza by’umwihariko uyu munsi twizihiza imyaka 22 u Rwanda rwibohoye nawe afite ibikorwa by’iterambere kandi byigaragaza kuri buri wese haba kubakurikirana muzika Nyarwanda ndetse n’abakunzi b’ibihangano bye muri rusange.

 Umva hano indirimbo ku ndunduro y’Umuhanzi Social Mula  Yanditswe naSnappy Akayezu Jean de Dieu/Muhabura.rw
"
5,imyidagaduro,entertainment,http://muhabura.rw/amakuru/imyidagaduro/article/sinitaye-kubangiza-izina-ryange-kuko-abankeneye-aribo,Sinitaye kubangiza izina ryange kuko abankeneye aribo benshi- “Wema Sepetu”," Umunyamidelikazi, umukinnyi wa za filime akaba yarabayeho na Miss Tanzania, aratangaza ko ameze nka zahabu irwanirwa na buri wese, kubwibyo rero akaba atitaye ku bangiza izina rye bamuvuga uko Atari muri sosiyete ye. Ibi Sepetu akaba yabitangarije MTANZANIA ikinyamakuru cyandikirwa hariya mu gihugu cya Tanzania aho yavuze ko we adafite umwanya wo gusubiza abo bamuvuga nabi kuko we ameze nka zahabu buri wese yifuza kuba yagira. “Ngewe meze nka zahabu buri wese yakifuza gutunga. Abantu Babura gukora akazi kabo ahubwo bakita ku bidafite icyo bibinjiriza buri munsi ngo Wema, Wema. Ubu mfite ibimpugije birimo gushaka amafranga ndetse no kwiteza imbere. Nta gihe mfite cyo kwita ku bantu n’ubwo bakwandika cyangwa bakamvuga nabi gute”. Yongeyeho kandi ko nyuma yo kuvugwa nabi na bamwe, akataje mu bikorwa byo kwiyongerera abafana ndetse no gukora akazi ke kamwinjiriza amafranga ndetse no gukorana na kampani zikomeye kandi zizwi kuko we ameze nka zahabu itapfushwa ubusa.

 Yanditswe na Zihirambere Pacifique/Muhabura.rw"
5,imyidagaduro,entertainment,http://muhabura.rw/amakuru/imyidagaduro/article/ntakiryoha-kurusha-urukundo-ariko-ruryohera-abakundana,"Ntakiryoha kurusha urukundo,ariko ruryohera abakundana. “Syiyaro”"," Iyandemye Robert Symatique umuhanzi nyarwanda mu njyana zitandukanye umenyerewe muri muzika nka Syiyaro Sympatique aratangaza ko nyuma yigihe atigaragaza, ubu nonehoimbaraga ari zose ndetse azanye ibishya byiza kandi byinshi byo guha abakunzi be nkuko bari basanzwe babimuziho. Ibi yabitangaje nyuma yo gushyira hanze indirimbo “ Urukundo Ruraryoha ” aho yavuze ko iki ari kimwe mu byerekana ko Atari yicaye ngo atuze ahubwo hari byinshi yari ahugiyemo bijyanye na muzika ye ndetse n’ibyayiteza imbere. Akaba yavuze ko nyuma y’iyi ndirimbo, ari mu gikorwa cyo kuyikorera amashusho kugira ngo abakunzi be bongere bamwibuke kandi bifatanye nawe mu guteza muzika nyarwanda imbere. Abajijwe gahunda afite muri iyi minsi ndetse nahazaza ha muzika ye, Syiyaro  Sympatique yavuze ko hari gahunda ndende ya muzika afite harimo gukorana n’abahanzi batandukanye mu Rwanda ndetse no mu karere ruherereyemo.“Iminsi, Jya umureka ndetse  n’indi isohotse vuba cyane yitwa Urukundo ruraryoha yakozwe na Fazzo Big Producer ni zimwe mu ndirimbo maze gushyira hanze vuba aha ndetse nkaba mfite na gahunda ndende na Fazzo Big Producer harimo imikoranire y’igihe kirekire ndetse n’imishinga yo gukora amashusho y’indirimbo zange. Mfite kandi gahunda yo gukorana n’abandi bahanzi nyine nkuko muzi ko nta mugabo umwe nkaba nizeye ko nabyo bizagira umusaruro kuri muzika yange”. Aya ni amagambo ya Syiyaro Sympatique. Tubibutse ko Syiyaro Sympatique yavukiye mu karere ka Rusizi akaba ari naho yatangiriye ibikorwa bya muzika. Akaba yaramenyekanye mu ndirimbo nka Jya Umureka, Iminsi, Urukundo Ruraryoha ashyize hanze vuba ndetse n’izindi zagiye zikundwa cyane.

 Umva hano Urukundo Ruraryoha ya Syiyaro  Yanditswe na Zihirambere Pacifique/Muhabura.rw"
5,imyidagaduro,entertainment,http://muhabura.rw/amakuru/imyidagaduro/article/wizkid-yasangiye-na-reverend-jesse-jackson-i-chicago-reba,Wizkid yasangiye na Reverend Jesse Jackson I Chicago- “Reba ifoto”," Bwa mbere mu mateka ye umuhanzi Wizkid yasangiye na Jesse Jackson ibintu yabonaga nk’inzozi akaba yabigezeho kubw’impano ye imaze kumugeza ku rwego rushimishije Ubwo yatembereraga muri Leta Zunze Ubumwe zAmerika, umuhanzi ukiri muto ariko uri kubica bigacika muri iyi minsi ukomoka mu gihugu cya Nigeria Wizkid yagize amahirwe yo guhura n’umwe mu bayobozi bakomeye mu ntara ya Chicago ushinzwe uburenganzira bw’abaturage ndetse n’imibereho Jesse Jackson, aho yari yatembereye maze babasha no kugirana ibihe byiza ubwo basangiye ibyo kurya ndetse aranabaririmbira.


 Yanditswe na Zihirambere Pacifique/Muhabura.rw"
5,imyidagaduro,entertainment,http://muhabura.rw/amakuru/imyidagaduro/article/umuziki-wange-ugamije-iterambere-elly-k-the-gift,Umuziki wange ugamije iterambere “Elly K the Gift”," KWIHANGANA Elisha, umenyerewe muri muzika Nyarwanda nka Elly K the Gift, umusore ukomoka mu karere ka Rusizi akaba ari naho akorera ibikorwa bye bijyanye na muzika aratangaza ko iterambere agezeho kuri ubu arikesha muzika akora kandi akaba anakomeje muri urwo rugamba rwo guteza muzika nyarwanda imbere ndetse no kuyiha ireme. Mu kiganiro na muhabura.rw ku gicamunsi cyo kuri uyu wa mbere, Elly K yavuze ko nyuma y’ibikorwa bye byiza kandi byakunzwe, ubu aticaye ngo atuze ahubwo akomeje kwegeranya imbaraga kugira ngo urukundo abakunzi n’abafana be bamufitiye rukomeze rwiyongere. Yagize ati “mbere na mbere mbanza gushimira abafana bange kuko badahwema kunyereka ko turi kumwe. Ndabizeza cyane ubufatanye no gukora cyane kugira impano twahawe zitazima. Nyuma ya video ya Aisha nizera ko yabanejeje ubu ndi gutegura Urudashira nayo nizera ko izabanyura.” Abajijwe imishinga afite mu minsi iri imbere, Elly K yavuze ko nyine nyuma ya Aisha, ubu ari gutegura gushyira hanze amashusho y’indirimbo ye Urudashira ateganya gutangira gufatira amashusho mu ntangiriro za Nyakanga izakorwa na Producer Pedro ukora muri Happa Media Center akaba kandi afite n’izindi ndirimbo z’amajwi ziri hanze ndetse zikomejwe no gukinwa ku maradio atandukanye hano mu Rwanda ndetse no mu gihugu cy’abaturanyi cya Congo. Ikindi kandi akaba yitegura kwitabira irushanwa rya HANGA HIGA ritegurwa na Alain MUKURARINDA rizaba mu kwezi kwa kenda aho azaba ahatanye n’abandi bahanzi 19 ubwo hazatorwamo 3 bahiga abandi. Akaba asaba abakunzi be kumuba hafi ndetse no kumushyigikira. Tubibutse ko HANGA HIGA ari amarushanwa ategurwa na Alain MUKURARINDA aho bafata abahanzi 3 bahiga abandi bakabafasha mu rugendo rwabo rwa muzika. Twababwira kandi ko Elly K ari umusore muto uri kwitwara neza muri muzika akaba yaramenyekany mu ndirimbo nka “Nyiramwiza” yamenyekanye cyane mu karere ndetse n’izindi zitandukanye yakoranye n’abandi bahanzi.
 Yanditswe na Zihirambere Pacifique/Muhabura.rw
"
5,imyidagaduro,entertainment,http://muhabura.rw/amakuru/imyidagaduro/article/radio-k-fm-yari-imenyereweho-abanyamakuru-nka-mc-tino-na,Radio K FM yari imenyereweho Abanyamakuru nka MC Tino na Ginty yamaze gufunga imiryango," Ikigo cy’itangazamakuru cyo mu gihugu cya Kenya NMG (Nation Media Group), cyatangaje ko kigiye gufunga zimwe muri radiyo zacyo zirimo na KFM ikorera mu Rwanda bijyanye na gahunda yacyo y’ivugurura. Itangazo NMG yashyize ahagaragara kuri uyu wa Kane tariki 30 Kamena 2016, rivuga ko bahisemo gufata uyu mwanzuro mu rwego rwo kuvugurura imikorere y’iki kigo bagamije kubaka imbere hacyo heza mu gutangaza amakuru agezweho kandi yizewe. Bavuga kandi ko bakoze ibi mu rwego rwo gutuma iki kigo kijyana n’ikinyejana cya 21 mu kugeza ku babakurikira amakuru agezweho. Iki kigo cy’itangazamakuru kivuga kandi ko cyafashe uyu mwanzuro mu rwego rwo guteza imbere televiziyo ya NTV ikazajya itangaza amakuru n’ibiganiro mu ndimi zinyuranye. Amaradiyo y’iki kigo agiye gufungwa, arimo Nation FM na QFM zombi zo mu gihugu cya Kenya ndetse na KFM yari isanzwe ikorera mu Rwanda. Gusa ngo nubwo ibi bitangazamakuru bifunze imiryango, ngo bizajya bikomeza gutangaza amakuru hifashishijwe interineti (online). Iri tangazo rivuga ko guhera kuri uyu 30 Kamena 2016, iki kigo kiri bugabanye abakozi bacyo ariko kikazakomeza kubaha ubufasha mu gihe bazaba batereje akandi kazi. NMG kandi ivuga ko izakomeza guha agaciro ababakurikira bijyanye n’ibyifuzo byabo. Radiyo KFM mu Rwanda yafunguwe ku mugaragaro tariki 06 Gashyantare 2012. Uretse KFM, Nation Media Group kandi yatangije ibitangazamakuru bimaze kuba ubukombe nka The Daily Nation, The East African, The Daily Monitor, Easy Fm, NTV, NTV Uganda, The Citizen n’ibindi.
 Mc Tino na Axelle muri Studio za K FM 
 Yanditswe na  Snappy Akayezu Jean de Dieu/Muhabura.rw"
5,imyidagaduro,entertainment,http://muhabura.rw/amakuru/imyidagaduro/article/weasel-na-radio-ntibazongera-kwangiza-isura-ya-muzika,Weasel na Radio Ntibazongera kwangiza isura ya muzika “Khalifa Aganaga”," Umuhanzi Khalifa Aganaga ukomoka mu gihugu cya Uganda ya tangarije abakunzi n’abafana be ko kuba yinjiye muri muzika, mu njyana ye ya Dancehall ataje gukina ,ahubwo azanye ibikorwa kandi ngo Weasel na Radio batazongera kugira umwanya wo kwigarurira abakunzi nkuko byari bimeze ,ikindi kandi bari kuva mu ruhando rwa muzika buke buke. Ibi akaba yarabitangarije kuri televiziyo imwe yo muri icyo gihugu, aho ya tangaje ko yinjiye muri muzika nk’umwami aho ngo Weasel na Radio ba tari babyiteze ,kandi ibigaragara ngo akaba ari uko abakunzi be biyongereye cyane aho biganjemo urubyiruko aho ngo abenshi batakinejejwe n’abahanzi ba feki bababeshya  ahubwo bitaye ku bishya kandi bigezweho. Khalifa Aganaga azwi mu ndirimbo nka: Nsiima, Tugezako bugeza,Nseko, Kazindalo n’izindi zitandukanye. Amakuru dukesha Howwe.biz akaba avuga ko mu kwezi gushize uyu musore yakoze igitaramo maze kitabirwa n’abantu basaga ntabo kuko ibyicaro byose byateguwe byarimo ubusa muri sale ya Labonita. Nyuma ya muzika, uyu musore akaba afite inzozi zitandukanye harimo nko gukora ibijyanye n’imideli, saloon zitunganya imisatsi, inkweto zo kwambara ndetse akaba yifuza kubisakaza hirya no hino ku isi mu myaka iri imbere.

Khalifa Aganaga
Yanditswe na Zihirambere  Pacifique/muhabura.rw"
5,imyidagaduro,entertainment,http://muhabura.rw/amakuru/imyidagaduro/article/nduwimana-jean-paul-waririmbye-murabeho-yatangaje-impamvu,Nduwimana Jean Paul waririmbye “Murabeho” yatangaje ko atigeze ahunga uruhando rwa muzika,"  Murabeho Ndagiye   niko benshi bazi iyi ndirimbo ndetse n’Uwayiririmbye ni Nduwimana Jean Paul (Noopja) ukomoka ndetse akanakorera Muzika mu ntara y’Iburengerazuba, gusa akaba yarabashije kumvikana mu gihugu hose no hanze yacyo abifashijwemo n’iyi ndirimbo ye afite ubutumwa benshi bemeza ko bukakaye cyane. Nduwimana Jean Paul wamenyekanye mu myaka y’ahagana 2008, Benshi mwamumenye kubera Indirimbo ifite ubutumwa bukomeye cyane bwakanguriraga urubyiruko n’abakuze kwirinda Sida. Imyaka yaragiye irahita uyu muhanzi benshi bibazaga gahunda ze aho ziherereye niba agikora Umuziki cyangwa yarawuhagaritse gusa twamwegereye atubwira byinshi ndetse anaduhamiriza ko agikora umuziki kandi anateganya kongera gukora ibikorwa bizamugarura mu matwi y’Abanyarwanda asanzwe yarigaruriye imitima yabo. Mu kiganiro kihariye na Muhabura.rw yatubwiye byinshi yari ahugiyemo ndetse anatwerurira ko kuba atumvikanaga mu bitangazamakuru ntaho bihuriye no kuba atagikora muzika
 Nduwimana Jean Paul Noopja wemeza ko akiri Umuhanzi kandi yiteguye kongera gukora amateka nk’ayo yakoze mu ndirimbo Murabeho  
  Noopja  yagize ati: “Ni nge waririmbye Murabeho n’izindi ndirimbo nyinshi kandi ntago impano ari iyo njya kugura ku isoko ni ibintu bindimo niyo mpamvu rero kuba ntari kumvikana mu matwi y’Abanyarwanda ahanini sinjyewe kibazo kuko indirimbo ndimo kuzikora n’ubwo maze iminsi ntari kubona umwanya uhagije wo kumenyekanisha ibihangano byanjye ariko kugeza ubu ndi gukora kandi ikindi wenda gituma ntagaragara neza nsigaye mfite ama kompanyi menshi nkorana nayo ndetse na za minisiteri zitandukanye nsigaye nkora indirimbo ahanini zamamaza ariko ndi gutegura uburyo bwo kugaruka mu ndirimbo zitanga ubutumwa rusange kandi nkaba nsigaye mfite n’Inzu itunganya Umuziki yanjye izabimfashamo byose” Uyu muhanzi atangaza ko kuri ubu afite n’igikorwa gikomeye ari gutegura kizahuza abahanzi bakomeye ba hano mu Rwanda, Abakinnyi b’Amasinema ndetse nab a Nyampinga batandukanye yamaze kuvugana nabo ibi byose bikaba byarateguwe ku bufatanye na Country Records Ltd n’abandi bafatanyabikorwa batandukanye. Ni ku wa 23 Nyakanga 2016 mu Karere ka  Rusizi,  RUSIZI ALL WHITE PARTY & SPORT YA BOSE MURI RUSIZI  ni ikirori kizahuza Abambaye imyenda y’Imyeru kikazabera muri  Rubavu Motel yo muri uriya mujyi wa Rusizi kikazamara iminsi ibiri aho ku wa kuwa 23 azaba ari ibirori bizahuza Ibyamamare bitandukanye mu ngeri zose hakazaba hari Jay Polly, Urban Boys n’abandi bahanzi benshi bazaba bafasha abantu kwidagadura, naho ku wa 24 hakazabaho Siporo izahuza aba bose n’Ubuyobozi bw’Akarere ka Film.

 Reba hano amashusho y’Indirimbo Murabeho ya Noopja  Reba hano Indirimbo Ni Abagabo ya Noopja  
Yanditswe na Snappy Akayezu Jean de Dieu/Muhabura.rw"
5,imyidagaduro,entertainment,http://muhabura.rw/amakuru/imyidagaduro/article/indirimbo-ya-papa-wemba-na-diamond-bise-chacun-pour-soi,Indirimbo ya Papa Wemba na Diamond bise “Chacun pour soi” yagiye hanze," Indirimbo Papa Wemba, umuhanzi wafatwaga nk’Umwami wa Lumba, yasize akoranye na Diamond bise “Chacun pour soi” yagiye hanze kuri uyu wa 24 Kamena 2016Mbere y’uko Papa Wemba yitaba Imana, yasize akoranye indirimbo na Diamond bise “Chacun pour soi” ugenekereje bivuze ngo “Buri wese ku giti cye.”
Barayikoze tariki 28 Werurwe 2016 nk’uko byatangajwe kuri Youtube ya Papa Wemba ari na ho hashyizwe bwa mbere iyi ndirimbo.
 Mu magambo yaherekeje iyi ndirimbo bagize bati “Nshuti bavandimwe, dore indirimbo ya nyuma ya Papa Wemba yakozwe tariki 28 Werurwe 2016. Iyi ndirimbo yari ayishimiye cyane. Ni indirimbo ihuza abacyera n’ab’ubu. Ndizera ko iri bubanyure. Aruhukire mu mahoro.” Banatangaje ko ku wa mbere w’icyumweru gitaha bazashyira hanze amashusho agaragaza amagambo agize iyi ndirimbo (video Lyrics) kandi ko bari gutegura kuzayikorera video aho bazagerageza gushyiramo ibihe byamuranze, ikaba ishobora kuzajya hanze umwaka utaha. Diamond Platnumz abinyujije kuri Instagram, na we yashyizeho iyi ndirimbo anayiherekeresha ubutumwa bwo kubwira abafana be ko indirimbo yagiye hanze byemewe n’amategeko. Yagize ati “Duteganya ibintu ariko Imana ni yo ibisohoza. Ntituzigera tukwibagirwa. Icyubahiro kandi Imana ihimbazwe.” Akomeza agira ati “Bafana banjye, indirimbo nakoranye na Papa Wemba ibyumweru bitatu mbere y’uko yitaba Imana yageze hanze mu buryo bwemewe. Mushobora kuyumva.”  KANDA HANO WUMVE INDIRIMBO BAKORANYE  Jules Shungu Wembadio Pene Kikumba wamenyekanye ku izina rya Papa Wemba ni umuhanzi w’icyamamare ukomoka muri Repubulika Iharanira Demukarasi ya Congo. Yavutse tariki 14 Kamena 1949 yitaba Imana tariki 24 Mata 2016 aguye ku rubyiniro ubwo yaririmbiraga muri FEMUA Urban Music Festival i Abidja, muri Côte d’Ivoire. Yari umuhanzi akaba n’umukinnyi wa filime aho yagaragaye muyakunzwe cyane yitwa “La vie est belle”. Mu ndirimbo ze zakunzwe cyane harimo nka Maria Valencia, Yolele, Wake up n’izindi.

 Yanditswe na Ubwanditsi/Muhabura.rw"
5,imyidagaduro,entertainment,http://muhabura.rw/amakuru/imyidagaduro/article/muzika-n-ibisa-nabyo-nibwo-buzima-bwange-dj-tyga,Muzika n’ibisa nabyo nibwo buzima bwange -“Dj Tyga”," IRADUKUNDA Jacque, umusore ukiri muto ukomoka mu karere ka Rusizi, Umurenge wa Kamembe akaba azwi cyane nka Dj Tyga akaba akorera ibikorwa bye byo gucuruza umuziki ndetse n’ibijyanye nayo mu isoko rya Kamembe kuri ubu  noneho akaba afite byinshi ahishiye abakunzi ndetse n’abagenerwabikorwa be. Mu kiganiro na Muhabura.rw Dj Tyga yadutangarije ko intego ye ari ugufasha abahanzi bo muri Rusizi cyane cyane aba hano muri Kamembe kwamamaza ibihangano byabo ndetse no kubimenyekanisha.
Iki ni ikiganiro twagiranye: Muhabura.rw: Uratangira Utwibwira?
Dj Tyga: Iradukunda Jacque ariko nzwi cyane nka Dj Tyga cyangwa se Dj Cyaka.
Muhabura.rw: Tugusanze hano ku muhanda ndabona wicaye imbere ya machine, niko kazi kawe? Muhabura.rw: none c ubona hari icyo bifasha abahanzi bo muri aka gace kuba uhari uri nk’umuntu uzwi kandi ukunzwe nabatari bake?
Dj Tyga: aseka yeah, birabafasha cyane kuko indirimbo zabo ndazikina cyane ahantu hose ncuranga haba mu makwe ndetse na hano ku kazi. Iyo rero abakunzi babo bazumva ,urumva ko na nyirigihangano aba amenyekana. Muhabura.rw: iyo ucuruje indirimbo amafaranga ni wowe yishyurwa si nyirindirimbo, ubwo we uwo musaruro windirimbo ye umugeraho gute?
Dj Tyga: aseka hahahahahahaha, ndakeka abahanzi abfite cooperative yabo. Hari amafranga dutanga buri cyumweru ubwo abayakira bafite uko babagezaho ako akantu tu. Muhabura.rw: ubundi usibye gucuruza umuziki nta kandi kazi ukora?
Dj Tyga: no, aka niko kazi kange ka buri munsi. Murabona ibyuma hano. Ncuranga mu makwe(sonorisation) ndetse no mu birori bitandukanye. Muhabura.rw: urateganya iki mu myaka 5 iri imbere?
Dj Tyga: aseka hahahahahaha. Mu myaka itanu iri imbere ndaba ndi umuntu ukomeye cyane. Ndateganya kugura ibyuma bindi byiyongera kuri ibi ngakora studio ikomeye ndetse nkagura nakazi kange kuko hari henshi muri Rusizi batabona izi services za muzika hafi yabo. Muhabura.rw: Tyga, reka tugushimire cyane kuganira na muhabura.rw kandi tukwifurize akazi keza no guhirwa.
Dj Tyga: Murakoze cyane




Yanditswe na Zihirambere Pacifique/Muhabura.rw"
5,imyidagaduro,entertainment,http://muhabura.rw/amakuru/imyidagaduro/article/miss-teta-sandra-yavanyeho-urujijo-ahamya-ko-ugutandukana,"Miss  Teta Sandra yavanyeho urujijo, ahamya ko ugutandukana kwe na Derek ntaho guhuriye na Vanessa wanze Olivis"," Uyu mukobwa yatangaje  ko kugeza ubu ataramenya icyatumye Derek afata umwanzuro wo kumwanga cyane ko nta kibi azi yigeze amukorera.
Yagize ati “Ntabwo nzi impamvu Derek yafashe umwanzuro wo gutandukana nanjye kuko njye mpamya ko nta kosa namukoreye”.
 Yongeyeho ko Derek watangaje bwa mbere ko batagikundana ari we uzi byose. Teta yavanyeho urujijo, ahamya ko ugutandukana kwe na Derek ntaho guhuriye n’ukwa Miss Vanessa wanze Olivis uririmbana na Derek muri Active. Ati “ Derek yabikoze kubera impamvu ze bwite kuko njya gukundana na we, Vanessa ntabwo twari inshuti, twamenyanye nyuma”. Abajijwe niba atazajya amukumbura, Teta Sandra yavuze ko azajya amukumbura nk’umusore wahoze ari umukunzi we. Gusa ngo ntateze kumwirukahp na gato kuko azi neza ko nta kibi yigeze amukorera.
Ati “Derek, kumukumbura nzajya mukumbura kuko yahoze ari umukunzi wanjye, ariko ibyerekeranye no kumusaba imbabazi kugira ngo dusubirane byo ntabwo bizabaho kuko nta kosa na rimwe nigeze mukorera”. Derek atangaza ko we atifuza kuvuga byinshi ku itandukana rye na Sandra ngo gusa ntibatandukanye kuko Olivis na Vanessa bari bamaze gushwana.
Yagize ati “Ntabwo nifuza gutangaza byinshi ku byerekeranye no gutandukana kwanjye na Sandra gusa icyo nabwira abantu ni uko tutatandukanye kubera ko Olivis turirimbana yari amaze gutandukana na Vanessa”. No ku kuba bakongera gukundana ati “Reka turebe icyo ibihe bizabyara” Itandukana rya Derek na Teta Sandra ryaje nyuma y’uko Vanessa yatangaje ko atagishoboye gukundana na Olivis ngo kuko yabonye afite ubwana bwinshi cyane. Olivis yari yaririnze gutangaza byinshi bijyanye n’ibyo Vanessa yanditse ariko mu gitondo cyo ku ya 22 Kamena 2016, abicishije ku rukuta rwe rw’urubuga rwa Instagram yatangaje ko kugenda kwa Vanessa bihaye umwanya umukunda cyane. Ati « Uwo ukunda nagenda ntukababare kuko aba agiye guha umwanya ugukunda bya nyabyo”. Teta Sandra yakundanye na Derek Sano mu ntangiriro z’umwaka wa 2015 ubwo yari atandukanye na Ishimwe Dieudonné uzwi nka Prince Kid. Naho Vanessa na Olivis bo bari bamaranye igihe gito kuko mu mpera za Werurwe 2016 ari bwo beruye ko bakundana.


Yanditswe na Ubwanditsi/Muhabura.rw"
5,imyidagaduro,entertainment,http://muhabura.rw/amakuru/imyidagaduro/article/umunyamideli-zari-yatangiye-kuvugwa-mu-bibazo-n-umwiryane-n,Umunyamideli Zari yatangiye kuvugwa mu bibazo n’umwiryane n’umugabo we Diamond Platnumz bafitanye," Umunyamideli Zari yatangiye kuvugwa mu bibazo n’umwiryane n’umugabo we Diamond Platnumz bafitanye umwana ahanini kubera umubano wongeye kuzuka hagati ye na Ivan Ssemwanga bashakanye mbere.
 Diamond Platnumz bivugwa ko atishimiye imyitwarire y’umugore we Zari biturutse ahanini ku kuba yatangiye gukururana na Ivan Ssemwanga babyaranye abana batatu. Zari asanzwe afitanye imishinga ikomeye na Ssemwanga ndetse mu minsi mike ishize bahuriye muri Afurika y’Epfo bagirana ibihe byiza ari nacyo cyazamuye uburakari kuri Diamond. Ivan Ssemwanga afite ibikorwa by’ubucuruzi afatanyije na Zari ndetse mu minsi mike ishize bahuriye muri Afurika y’Epfo aho bafite ishuri. Icyo gihe ngo bari bitabiriye ibirori by’abanyeshuri baherutse guhabwa impamyabumenyi barangije muri iri shuri ryabo nk’uko Big Eye ibitangaza. Ku munsi wahariwe ababyeyi b’abagabo, Zari yanditse ku mbuga nkoranyambaga ashimira Diamond bari kumwe muri iki gihe, anavuga ko ashimira byimazeyo Ivan Ssemwanga babyaranye. Uyu mugore yaherukaga kuvuga iri zina mu ruhame mu ntangiriro z’umwaka wa 2014 mbere y’uko atangaza byeruye ko akundana na Diamond. Yanditse agira ati “…Umunsi mwiza w’ababyeyi b’abagabo kuri wowe Diamond Platnumz n’abandi babyeyi bose bakora akazi gakomeye mu buzima bw’abana babo ndetse nawe Ivan Ssemwanga.”


Iki kinyamakuru cyo kimwe n’ibyandikirwa muri Tanzania haba Bongo 5 ndetse na Global Publishers, bivuga ko umubano wa Zari na Diamond Platnumz ujegajega ndetse bimaze iminsi bivugwa ko hari ibimenyetso bigaragaza ko uyu muhanzi yaba agiye gubirana na Wema Sepetu. Miss Wema Sepetu uvugwaho gushaka kongera kwigarurira Diamond Platnumz yabihakaniye kure avuga ko yifuriza umudendezo urugo rwa Zari. Kuba bamukekaho kubura umubano na Diamond, ngo byaturutse ku mafoto amaze iminsi ashyira kuri Instagram asaba Tanzania gushyigikira uyu muhanzi muri BET. Yagize ati “Ndashaka ko babaho ubuzima bwabo we n’umukunzi we. Ntabwo mfata Nasib [Diamond] nk’umukunzi, mureba mu ishusho y’umuhanzi mwiza. Ntabwo nzi impamvu abantu bakomeza kuvuga ko twasubiranye. Sinshobora gusubirana na we, biriya byamvuyemo.” Sepetu uvugwaho gushaka kuba gazarusenya mu rugo rwa Diamond, ngo yiteguye kuzashaka umunsi akicarana n’uyu muhanzi bahoze bakundana ndetse na Zari akazaba ahari. Yagize ati “Ikindi, ndifuza ko umunsi umwe twazicarana nkamubwira nti ‘tuve muri ibi byose nanjye ngushyigikire’. Tuzakuraho ibibazo byose dushyigikirane, anshyigikire nanjye nkomeze mube hafi.” Kuva mu mwaka wa 2014 ari nabwo Wema yatandukanye na Diamond kugeza ubu, ntibarabonana amaso ku maso ndetse ngo ntibarasuhuzanya. Umwe amenya amakuru y’undi abisomye mu binyamakuru. Yanditswe na Ndikumana Olivier/Muhabura.rw"
5,imyidagaduro,entertainment,http://muhabura.rw/amakuru/imyidagaduro/article/olivis-yivuye-inyuma-maze-ashyira-hanze-amabanga-ye-na-miss,Olivis yivuye Inyuma maze ashyira hanze amabanga  ye na Miss Vanessa Uwase," Olivis uherutse kwandagazwa na Miss Vanessa kuri ubu nawe yanze kuripfana bityo agira byinshi atangaza ndetse nawe akurira inzira ku murima Miss Vanessa uherutse ku muharabika bikomeye cyane Nyuma y’ibihe byiza by’urukundo bagiranye, Miss Uwase Raissa Vanessa wabaye igisonga cya mbere cya Miss Rwanda 2015, yatandukanye na Olvis bakundanaga ariko atangaza amagambo benshi babonyemo kwishongora no kwirata. Aha yagize ati : ""Mbega ukuntu nari nkumbuye ubuzima bwo kuba ingaragu... Ndacyari muto sinabasha kurera umwana w’abandi kandi ndakuze sinabasha gukomeza gutegereza. Nakundaga umukunzi wanjye kugeza ubwo mbonye ko agifite imyaka myinshi yo gukura, ariko simfite n’umunota wo kumutegereza.""
Olvis wababajwe cyane n’aya magambo, abinyujije ku rubuga rwa Instagram nawe yanditse ubutumwa bugenewe Miss Vanessa, aho yatangiye agira ati : ""Uwo ukunda nagenda ntukababare, kuko aba agiye guha umwanya ugukunda byanyabyo""
Mu butumwa burebure bwa Olvis yanasoje aca amarenga ko Miss Vanessa adakwiye kumwita umwana nyamara bafitanye amabanga y’uko yabonye ubwa mbure bwe, mu mvugo yise ko yamwambariye ukuri. Olvis yagize ati : Nshuti nziza, umunyabwenge yaravuze ngo bamwe basakuza cyane si bo baba bafite amagambo mazima, bityo rero gabanya amagambo kuko ibikorwa byawe si shyashya. Ndashaka kukwibutsa ko ngifite umuryango n’inshuti zinkunda. Uko byagenda kose, zirikana ko banyubaha nk’umuntu kuko bazi ko nkwiye urukundo rwabo no kunyizera, ibyo wanabibera umuhamya. Nk’uko wavuze ko ndi umwana, wenda ndi umwana cyane byo kutabasha gusobanukirwa uburyo witwara mu bantu bafite indangagaciro, nanicisha bugufi byo kuba mbasha gusangira ubuzima n’umuntu nkawe udashaka gukozwa ibyo guhinduka... Umunyabwenge yaravuze ngo ibyo tunyuramo ni umwarimu... Yego rwose ndi umwana utabasha kwihanganira untesha umutwe mu gihe cyo kwisinzirira, kandi ndakora cyane umubiri wanjye ukeneye kuruhuka ntawe unsakuriza ku muryango... Ni ubwa mbere naba nanditse byinshi nyuma y’ibyavuzwe, abakunzi banjye munyemerere ngire icyo mvuga, ubuzima bwanyigishije guca bugufi no kwivugira macye kuko amateka anyereka ko umuntu ahinduka agakomera n’uwari ukomeye agata byose akaba muto. Ni yo mpamvu mpora nubitse amaso ngo ntareba igitsure Isi kuko utitonze irakunyuka, kubw’iyo mpamvu sinishongora cyangwa ngo mvuge nabi cyangwa ngo nsuzugure, unzi neza wese yabitangaho ubuhamya ari nayo mpamvu unzi turagumana. Nzirikana ko twabanye neza nkanagushimira cyane, gusa narakugaye nta mukobwa wavuze biriya kuko ejo uzaba umubyeyi niyo mpamvu amabanga y’umwali aguma imbere, hari icyo nifuje gusoza nkwibutsa kuko ubanza aho unyuze usiga usenye, ubuzima busaba kwirinda ibisohoka kuko aho bisenye ntihasanwa n’imbabazi ntacyo zahindura, sinkwanze wowe nanze icyagusohotsemo gusa nifuje kukubwira nti ntawita umwana uwo yambariye ukuri.""




Yanditswe na Snappy Akayezu Jean de Dieu/Muhabura.rw"
5,imyidagaduro,entertainment,http://muhabura.rw/amakuru/imyidagaduro/article/uziko-ukunzwe-cyane-ariko-ntiwarusha-kagame-paul-indirimbo,Uziko ukunzwe cyane ariko ntiwarusha Kagame Paul indirimbo ya Theo Bose babireba," Umuhanzi w’indirimbo z’Imana  witwa UWiringiyimana Theo bakunze kwita Bosebabireba, yasohoye indirimbo  yitwa UMUNYABWENGE yumvikanamo, amazina y’Umukururu w’Igihugu Perezida Kagame Paul. Aho agira ati:’’ uziko ukunzwe cyane ariko ntiwaruta Kagame Paul’’A komeza   avugako imvugo ye ariyongiro.   Kanda hano wumve indirimbo  ye yitwa UMUNYABWENGE
  Yanditswe na Sarongo Richard/Muhabura.rw
"
5,imyidagaduro,entertainment,http://muhabura.rw/amakuru/imyidagaduro/article/iggy-azaelea-yatandukanye-bidasubirwaho-n-umukunzi-we,Iggy Azaelea yatandukanye bidasubirwaho n’umukunzi we," Umuhanzikazi Iggy Azaelea yashyize ahagaragara itandukana rye na Nick Young bari basanzwe bafitanye imishinga y’ubukwe minsi iri mbere cyane ko barimo bitegura kwambikana impeta yo kubana ubuziraherezo. Ibi bibaye nyuma y’amakimbirane no kutavuga rumwe hagati y’aba bombi ubwo mu minsi ishize hari videwo yigeze gusohoka igaragaza uyu Nick ko IGGY yamuciye inyuma akaba yari ari kumwe n’uwitwa D’Angelo Russell bakina mu ikipe imwe na Nick Young akaba yari n’inshuti ya hafi y’aba bombi nk’uko ikinayamakuru Tmz.com dukesha iyi nkuru kibitangaza.
 IGGY Azaelea n’umukuzi we Nick Young bari bamaze igihe kinini bakundana  

Azaelea abinyujije ku rubuga rwe rwa Twitter yavuze ati: “ Ntago bijya byoroha ko utandukana n’umuntu wateganyaga kuzabana nawe ubuzima bwawe bwose bw’ahazaza ariko nanone ahazaza hashobora guhindurwa cyane iyo ntagihe kirarenga ni muri urwo rwego nange bitewe no kwihangana nkarambirwa ubu Igitabo cyanjye mu rukundo nta rupapuro na rumwe rwanditseho byose nabitsibye.” Iggy akomeza avuga kandi ko yagerageje gushyira ikizere muri uyu wahoze ari umukunzi we ariko biranga biba iby’ubusa

 Yanditswe na Snappy Akayezu Jean de Dieu/Muhabura.rw"
5,imyidagaduro,entertainment,http://muhabura.rw/amakuru/imyidagaduro/article/iyo-papa-aza-gukoresha-agakingirizo-ntago-mba-ndiho-katrina,Iyo papa aza gukoresha agakingirizo ntago mba ndiho- “Katrina Nilzero”," Katrina Nilzero ushobora kuba aribwo umumenye kubera ibaruwa yashyize kumbuga nkoranyambaga igaragaza uburyo ashimira umubyeyi  wamubyaye hamwe n’abavandimwe be kuba atarigeze akorehs agakingirizo. Uyu muhanzikazi yatangaje ibi ku munsi w’abagabo wabaye kuri uyu wa Gatandatu  tariki ya 18 Kamena 2016, uyu munsi ukaba wizihizwa buri mwaka ku isi hose rero bamwe mu byamamare bakaba bagira uko bagenda basangiza umunsi nk’uyu abafana babo. Nk’uko bigaragara mu ifoto uyi Katrina yaravuze ati: Warakoze papa kuba utarigeze ukoresha agakingirizo.! Umwana wawe aragushimira abikuye ku mutima- Katrina Nilzera




Yanditswe na Snappy Akayezu Jean de Dieu/Muhabura.rw"
5,imyidagaduro,entertainment,http://muhabura.rw/amakuru/imyidagaduro/article/ibyamamare-clever-j-na-rafiki-cogastyle-bazataramira-muri,Ibyamamare Clever J na Rafiki CogaStyle  bazataramira muri ZAG NUT Bar and Restaurant Kimisagara kuri iki Cyumweru," Umuhanzi Clever J wabiciye bigacika muri Uganda ndetse no muri aka karere ka Afurika y’Uburasirazuba abifashijwemo n’indirimbo nk’iyitwa Fanya Kazi yakunzwe cyane hano mu Rwanda n’izindi zitandukanye kuri Iki Cyumweru cyo ku wa 19 Kamena 2016 azaba ataramira Abanyarwanda mu kabyiniro kazwi nka ZAG NUT Bar and Restaurant iherereye Kimisagara mu karere ka Nyarugenge hano I Kigali. Ni mu rwego rwo gushimisha abasanzwe babyinira muri Zag Nut dore ko usibye kuba ari Bar na Restaurant basanzwe bafite n’akabyiniro ndetse na gahunda yo kuzana abahanzi kugira ngo bahure n’Abafana babo baganire banifotozanye kuri bamwe baba bashaka kwifotozanya n’Ibyamamare bakunda haba hano mu Rwanda ndetse no hanze yaho, Akaba ariyo mpamvu bahisemo kuzana uyu muhanzi Clever J benshi bifuzaga kubona.  Uwizeyimana Clement "
5,imyidagaduro,entertainment,http://muhabura.rw/amakuru/imyidagaduro/article/mico-the-best-yasusurukije-ab-i-rulindo-abagira-inamayo,Mico The Best yasusurukije Ab’I Rulindo abagira inamayo kwirinda Sida no gukoresha Agakingirizo mu gihe bibaye ngombwa –“Reba ...," Mico The Best yakanguriye Urubyiruko rwo mu karere ka Rulindo kwirinda Sida n’izindi ndwara zandurira mu mibonano mpuza bitsina byabananira kwifata bagakoresha Agakingirizo mu rwego rwo kwirinda izi ndwara.
 Abinyujije mu ndirimbo Mico The Best yakanguriye urubyiruko rw’i Rulindo kwirinda Sida byabananira bagakoresha Agakingirizo (Plaisir)  Binyuze mu kigo Gishinzwe kurwanya Sida n’izindi ndwara zandurira mu mibonano mpuzabitsina SFH-Rwanda (Society for family Health Rwanda), kuri uyu wa 16 Kamena 2016, Umuhanzi  Mico The best yakanguriye urubyiruko rwo mu kagari ka Kinini, Umurenge wa Mbogo  ho mu karere ka Rulindo ubwo Iki kigo SFH-Rwanda cyari cyasuye urubyiruko n’abakuze bo muri aka gace mu gikorwa cyo kubigisha uburyo bakoresha agakingirizo mu gihe bananiwe kwifata no kubibutsa ingaruka zo gukora imibonano mpuzabitsina idakingiye.  Amafoto yaranze iki gikorwa 
 Byiringiro James wari uhagarariye SFH Rwanda yasobanuriraga Urubyiruko uburyo bakoresha agakingirizo ka Plaisir  mu kwirindwa Sida n’Izindi ndwaro zandurira mu mibonano mpuzabitsina 
 Uyu yatanze ubuhamya ku ikoreshwa ry’agakingirizo n’uburyo yahuguwe ku mikoresherezo y’agakingirizo ko mu bwoko bwa Plaisir 
 Umwe mu bakangurambaga ba SHF Rwanda yasobanuye Ibyiza byo gukoresha agakingirizo mu gihe umuntu yananiwe kwifata agaragaza ko ibi batabikora mu rwego rwo kwigisha ubusambanyi ahubwo ari ukurinda ubuzima bw’Abanyarwanda 
 Manirafasha Jean D’Amour, Umukozi w’Akarere ushinzwe Ubuzima nawe yashimiye ikigo SHF Rwanda ku musanzu wacyo mu kurwanya Indwara nka Sida n’izindi zandurira mu mibonano mpuzabitsina
 










 Yanditswe na Snappy Akayezu Jean de Dieu/Muhabura.rw"
5,imyidagaduro,entertainment,http://muhabura.rw/amakuru/imyidagaduro/article/indirimbo-eshanu-z-amashusho-zikunzwekurusha-izindi-hano-mu,Indirimbo eshanu z’amashusho zikunzwekurusha izindi hano mu Rwanda, Mu mashusho y’indirimbo nyarwanda zakozwe muri iyi minsi ya vuba aha harimo izikunzwe kurusha izindi ndetse n’izikozwe mu buryo bwiza buryoheye abazibona ni nayo mpamvu twabateguriye izikomeje gukundwa tugendeye kuburyo zirimo gusabwa ku ma Teveviziyo atandukanye ndetse n’uburyo zirimo gusurwa kuri YouTube no kuzindi mbuga zitandukanye  Indirimbo eshanu z’amashusho zikunzwekurusha izindi hano mu Rwanda  5.POLE POLE (Kitoko Bibarwa) 4.MY RWANDA (Urban Boys) 3.IRYOMBONYE (Makanyaga ft KINA Music All stars) 2.IGITABO (Bull Dogg) 1.70 (Dream boys) Yanditswe na Snappy Akayezu Jean de Dieu/Muhabura.rw
5,imyidagaduro,entertainment,http://muhabura.rw/amakuru/imyidagaduro/article/ikimba-rya-nyampinga-w-ubwiza-ku-isura-muri-nigeria,Ikimba rya Nyampinga w’Ubwiza ku Isura muri Nigeria ryabonye nyiraryo- “Amafoto”," Ku myaka 21 y’amavuko, Jennifer Oparaji wari usanzwe ari Miss Imo State kuri ubu yongeye kwambikwa irindi kamba ry’Ubwiza ku Isura mu gihugu cya Nigeria mu mwaka wa 2016. Ni umuhango wabereye I Lagos kuri uyu wa 14 Kanama 2016 aho hatorwaga umukobwa Mwiza ku Isura muri Nigeria (Most Beautiful Face). Uyu munyamideli Jennifer Oparaji akaba ariwe wambitswe iri kamba ahize abandi bakobwa beza 22









 Yanditswe na Snappy Akayezu Jean de Dieu/Muhabura.rw"
5,imyidagaduro,entertainment,http://muhabura.rw/amakuru/imyidagaduro/article/t-i-yafunguye-akabyiniro-k-abakobwa-bamansura-gusa-reba,"T.I Yafunguye akabyiniro k’abakobwa bamansura gusa- ""Reba amashusho"""," Umuraperi T.I agiye gutanga imirimo ku bagore ijana bafite ikibuno cyiza kandi bazobereye mu kubyina ikimansuro mu kabyiniro gashya yise ‘V Live Club’ agiye gutangiza mu Mujyi wa Atlanta.
 Ikimansuro ni uburyo bw’imibyinire itamenyerewe mu Rwanda, aho usanga abagore cyangwa abakobwa babyina bambaye utwenda duhishe imyanya myibarukiro, gusa ubireba aba abona mu by’ukuri basa n’abambaye ubusa. Ibyo babyina nabyo usanga ahanini bifite aho bihuriye n’ibikorwa by’urukozasoni cyangwa bikurura ubusambanyi. T.I. uyobora inzu itunganya umuziki ya Grand Hustle Records, mu mpera z’icyumweru gishize yakoze amajonjora yo guhitamo abagore n’inkumi bujuje ibisabwa ku bamansuzi yifuza guha akazi. TMZ itangaza ko mu gukora amajonjora, abagore n’inkumi babarirwa mu 1,600 bariyerekanye, abenshi muri bo bari bambaye amakariso gusa n’udukabutura tugufi cyo kimwe n’abari bambaye ibigaragaza imiterere y’ikibuno n’amabere yabo ari nabyo byagenderwagaho. Mu guhitamo ijana ba mbere, harebwaga cyane cyane ubunini n’ubwiza bw’ikibuno cy’umugore. Aka kabyiniro T.I agafatanyije n’umuherwe witwa Damon Cobbs, kazafungura imiryango kuwa 17 Kamena 2016. Uretse ubucuruzi bw’umuziki, umuraperi T.I afite ibikorwa bikomeye bimwinjiriza amafaranga mu Mujyi wa Atlanta harimo iduka rinini ry’imyenda ryitwa Akoo [A King Of Oneself], Restaurant ikomeye yitwa Scales 925 n’ibindi bikorwa bikomeye bimwinjiriza amafaranga

. Yanditswe na Ubwanditsi/Muhabura.rw"
5,imyidagaduro,entertainment,http://muhabura.rw/amakuru/imyidagaduro/article/reba-ifoto-ya-wizkid-ari-mu-bwiherero-ikomeje-guca-ibintu,Reba Ifoto ya Wizkid ari mu bwiherero ikomeje guca ibintu kuri Interineti," Wizkid ni Umuhanzi ukorera Umuziki mu gihugu cya Nigeria akaba ari naho akomoka kuri ubu ikiri kucugwa cyane kuri uyu muhanzi ni Ifoto iri gucicikana ku mbuga nkoranyambaga imugaragaza yicaye mu bwiherero afite n’impapuro zikoreshwa mu bwiherero ziri mu bwoko bw’amafaranga y’idorali. Wizkid bakunze kwita Star Boy yashyize hanze iyi foto kubw’amasezerano yasinye n’ikinyamakuru Fab Magazine mu rwogo rwo gushimisha abakunzi b’iki kinyamakuru

 Yanditswe na Editor 1/Muhabura.rw"
5,imyidagaduro,entertainment,http://muhabura.rw/amakuru/imyidagaduro/article/abakobwa-10-bo-muri-nigeria-bagaragaje-ubwiza-n-imiterere-y,"Abakobwa 10 bo muri Nigeria bagaragaje ubwiza n’imiterere y’umubiri wabo iyo bambaye bikini- ""Reba Amafoto"""," Bamwe mu bakobwa bitabiriye amarushanwa y’Ubwiza muri Nigeria bashyize hanze amafoto agragaza imiterere y’Umubiri wabo ndetse banagaragaza ubwiza bafite ko ari karemano nk ‘uko ugiye kubibona mu mafoto akurikira










 Yanditswe na Editor 1/Muhabura.rw"
5,imyidagaduro,entertainment,http://muhabura.rw/amakuru/imyidagaduro/article/bright-bigger-ni-muntu-ki-byinshi-ku-rugendo-rwa-muzika-n,Bright Bigger ni muntu ki?  Byinshi ku rugendo rwa Muzika n’Amateka y’uyu muhanzi," Bright Bigger Ni umuhanzi ukiri muto urimo kugenda atungurana cyane muri Muzika Nyarwanda, ndetse Umuvuduko n’imbaraga  zidasanzwe afite birimo gutera  urujijo ndetse abenshi barimo bibaza ese ni muntu ki?

 
Bright Bigger ni muntu ki?  Amazina ye nyakuri ni BIZIYANDEMYE Fidele yavutse tariki 24 Gicurasi mu mwaka  wa 1993 avukira mu cyahoze ari Perefegiture ya Ruhengeri muri Komini ya Nyarutovu ubu ni mu karere ka Gakenke, Intara y’Amajyaruguru. Ise umubyara akaba ari Bizimana Innocent naho mama we ni Nyirahabuhazi Connsolee, Bright Bigger avuka ari umwana w’Imfura bivuze ko ariwe mwana wa mbere ku babyyi be akaba akurikirwa n’abana batatu b’abakobwa ndetse na babiri b’abahungu. Mu bwana bwe yakuze akunda gukina umukino wa karate ndetse akaba yarabarizwaga no mu ikipe ya Acrobatte y’Akarere ka Gakenke yavukiyemo ibi kandi byamuteraga kuba umuntu ukunda gusabana na bagenzi be cyane cyane abana bakuranye mu gace yakuriyemo. Mu buzima bwe Bright Bigger yakundaga kandi kubyina cyane cyane imbyino za kizungu mu rusisiro aho yakuriye.
Amashuli abanza yayize muri Ecole primer de MBUGA riherereye muri aka Karere ka Gakenke, yize amashuli yisumbuye ku bigo bigera kuri bine aho Mu mwaka wambere yize mu rwunge rw’Amashuri rwa NYAKINA aha hakaba hari mu mwaka wa 2008, Mumwaka wa kabiri(2) nuwa Gatatu(3) akaba yarize  mukigo kigisha ubuhinzi n’ubworozi cya E.A.V RUSHASHI naho mu mwaka wa kane(4) n’uwa Gatanu(5) yakomereje Amashuri ye mukigo cyitwa COLLEGE URUMURI  aha ni ahagana mu mwaka wa 2011-2012 akaba yarigaga mu gashami ka H.E.G (History Economy and Geograghie), Bright Bigger kubw’Impamvu zitandukanye ntago yaje kurangiriza amashuli yisumbuye kuri iki kigo dore ko mu mwaka wa gatandatu ya kuza guhita ahindura ikigo yimukira kukindi  cyitwa ECOLE SECONDAIRE DE RWAHI  ubu hari mu mwaka wa 2013 Ari naho yaje kurangiriza  Amashuri ye yisumbuye.  Urugendo rwa Muzika rw’Umuhanzi Bright Bigger  Bitandukanye cyane n’abandi bahanzi tugenda twumva ngo batangiriye muzika yabo muri Korali cyangwa ahandi hantu hatandukanye, kuri Bright Bigger ngo kuva atangiye kumenya ubwenge agifite nk’imyaka itandatu(6) nibwo   yatangiye gukunda  umuziki Kuburyo yumvaga Radio akayikurwaho nigitsure cy’ababyeyi be  bamubuzaga cyane kumva no gukunda imiziki cyane ko muri iyo myaka mu Rwanda muzika yari itari yacengera mu bantu ngo nk’Umubyeyi yumve ko uko umwana yakwiga akaba Umuganga cyangwa undi muntu ari nako yakwiga akazaba Umuhanzi. Bright Bigger avuga ko we ababyeyi be bajyaga bamubwira bati : “ariko buri munsi ko tubona uba wumva Radio watubwira amakuru aba yavuzwe??? .Bivuze ngo ababyeyi be babaga bashaka ko umwana yumva amakuru gusa kuri Bright Bigger kuko yikundiraga Umuziki birumvikana ntabwo yabaga yumvise amakuru ahubwo yiyumviraga ahari umuziki kandi yari akiri umwana muto cyane gusa nawe ngo iyo abyibutse biramusetsa. Byarakomeje mu mwaka wa 2007 yinjira mu mwaka wa mbere wamashuli abanza agakomeza kujya akunda umuziki ndetse akabona umwanya wo kubonana n’abandi bana bagenzi be ariko nabo bakundaga Umuziki ndetse abandi akajya  abakundisha Umuziki , Ubwo rero yaje kugera mu mwaka wa gatandatu (6) w’amashuli abanza nibwo umwarimu wamwigishaga yamubonye aririmbira bagenzi be bakoze agatsiko mu ishuri maze aramuhamagara agirango agiye kumuhana  maze aramubwira ati ngaho subira mubyo warurimo yabanje kwitinya ariko nyuma abona ko Adashaka kumuhana ahubwo yishimiye ibyo yakoraga. Mu mwaka wa 2008 niga mu mwaka wa mbere w’Amashuri yisumbuye  nabwo umuziki yakomeje ku wukunda ariko akomeza kwitinya yumva atakwandika indirimbo ngo abantu bayumve nk’uko twumvaga izindi zose dore ko ya kundaga Umuhanzi Dr Jose Chameleone.  Yatangiye kwiyita utuzina dutandukanye mu rwego rwo kwereka abantu uwo yifuzaga kuzaba we, icyo gihe umu Producer wari ugezweho yitwaga DJ B byatumye na Bright Bigger ariryo zina nari yiyise. Ageze mu mwaka wa kabiri w’Amashuri yisumbuye muri 2009 niho yaratinyunse yandika indirimbo ye yambere nyita """"Baby Girl """" ubu akaba yarayise """"Mukunzi wanjye"""" Kuva ubwo yahise aindura izina kuko yabonaga agiye gukora umuziki uteri uw’agateganyo aravuga ati kwamamaza Producer DJ B nta gaciro karimo kandi  nawe yubatse izina rye ryakomera nk’abandi bose, Muri  uwo mwaka wa 2009 ubwo izina BRIGHT BIGGER riba ritangiye ubwo kugeza magingo aya, Mu mwaka wa 2010 mu mpera z’umwaka arangije icyiciro rusange cy’amashuri nibwo yagiye muri stidio akora indirimbo ya mbere yitwa ""Nuko Ateye"" Dore ko yumvaga agomba kuzajya kwiga mu mwaka wa kane yitwa umuhanzi kuruta uko bamwita umuntu ushaka kuba umuhanzi, Mu mwaka wa 2012 nibwo yongeye gukora indi ndirimbo nyita """"kevine""""  Mu mwaka  wa 2013 nibwo yongeye gukora indi ndirimbo ayita """"Ntuhangayike""""  Gusa  Uyu muziki bakoraga icyo gihe ntabwo babonaga uburyo bawumenyekanisha kuburyo Abanyarwanda bose batahise bamenya ibihangano by’Uyu muhanzi doreko no mu myaka ishize bitari byoroshye kubona itangazamakuru rigufasha nk’Uko Bright Bigger akomeza abivuga. Akirangiza amashuli yisumbuye 2013 yabaye nk’uhagaritse Umuziki kubera impamvu zitandukanye ubwo uwo mwaka wose kugeza muri 2014 uyu muhanzi ntago yakoraga umuziki arko nyuma yagarutse mu muziki mu mwakwa ushize 2015 mu kwezi  k’Ukuboza, Kugeza ubu ni umuhanzi wandika indirimbo zaba izo agenda yandikira abandi bahanzi ndetse n’izo we yiyandikira akanaziririmba ku giti cye. Bright Bigger afite indirimbo zitandukanye harimo NUKO ATEYE, KEVINE; NTUHANGAYIKE, UMURIMO ndetse na MUKUNZI WANJYE n’izindi zitandukanye agiye afite yagiye akorana n’abandi bahanzi batabdukanye wongeyeho na Videwo ya KEVINE nayo iri hanze muri iyi minsi. Bright Bigger akaba ateganya gukorana n’Abahanzi batandukanye bafite izina rikomeye hano mu Rwanda.



 Yanditswe na Snappy Akayezu Jean de Dieu/Muhabura.rw"
5,imyidagaduro,entertainment,http://muhabura.rw/amakuru/imyidagaduro/article/urban-boyz-yo-muri-road-show-y-i-nyamirambo-itandukanye,Urban boyz yo muri Road Show y’I Nyamirambo itandukanye cyane n’iyo muzabona I Ngoma –“Safi Madiba”," Politiki ya Urban Boyz muri iyi Guma Guma y’uyu mwaka  ifite umwihariko kuko twebwe iyo tujya kwitegura Igitaramo (Road Show) gikurikira tugendera ku byo tuba twarakoze muri Road Show iheruka kandi imyiteguro irakomeje kuko twaje muri iri rushanwa gutwara igikombe niyo mpamvu dukora cyane ngo tuzagitware tubikwiye kandi ngire ngo Abanyarwanda cyangwa abatanga amanota muri iri rushanwa barabibona ko turi gukora neza-  “Safi Madiba (Urban Boys)”.
 Aya ni amagambo yatangajwe na Safi Madiba mu kiganiro yagiranye na Muhabura.rw, Umwe mu bahanzi bagize Itsinda rya Urban Boyz ubwo twamubazaga aho bageze bitegura igitaramo kizakurikira igiherutse kubera I Nyamirambo aho baririmbaga mu buryo bwa Live, aha aba bahanzi bakaba baratunguranye mu miririmbire yabo ndetse n’imitegurire y’urubyiniro (Stage)n’Ubwo aba bahanzi basanzwe bazwiho kugaragara neza ku rubyiniro haba mu buryo bw’Imyambarire n’Uburyo bagaragara gusa benshi bakaba baratunguwe n’Imiririmbire y’aba bahanzi. “Urban boyz yaje muri Guma Guma uyu mwaka itandukanye n’iyo mwari musanzwe muzi cyane ko kugeza uyu munsi haba mu buryo bw’imiririmbire ndetse n’imyitwarire haba ku rubyiniro cyangwa mu bundi buryo” nk’Uko Safi akomeza abitangaza. Urban Boyz ngo nk’uko bakomeza babisezeranya abakunzi b’umuziki muri rusange Abanyarwanda bose ngo uyu mwaka baje muri PGGSS bafite gahunda yo kwigaragaza neza bitandukanye n’uko bari basanzwe bazwi gusa kuri Safi we ngo ashaka kurandura burundu imvugo yakunze kuranga Abanyarwanda ivuga ko Abahanzi Nyarwanda bakiri hasi mu miririmbire ya Live. Safi kandi akomeza avuga ati: “Inkunga ya mbere muri iri rushanwa ni Abafana b’umuziki Nyarwanda  kuko nibo baduha amajwi ikindi kandi nibo baba baradushyigikiye kugirango tuboneke ku rutonde rw’abahanzi bakunzwe ndetse bujuje ibisabwa ngo binjire mu irushanwa”.  Safi yasoje asaba Abanyarwanda gukomeza gushyigikira Itsinda rya Urban Boyz muri aya marushanwa ya PGGSS6 aho kubatora ari ukwandika Umubare 9 ukohereza kuri 4343 hanyuma ukaba ubahaye amahirwe yo gutwara iri rushanwa rya Guma Guma ku nshuro ya 6.




 Videwo igaragaza uko Urban Boyz bitwaye mu gitarami cy’Inyamirambo/Video:Igihe  Yanditswe na Snappy Akayezu Jean de Dieu/Muhabura.rw"
5,imyidagaduro,entertainment,http://muhabura.rw/amakuru/imyidagaduro/article/anita-pendo-ntazibagirwa-umusore-wapfuye-baraye-basangiye,Anita Pendo ntazibagirwa Umusore wapfuye baraye basangiye," Anita Pendo yagarutse ku bihe byiza yagiranye n’inshuti ye yitwa Rurangwa Yves wari uzwi nka Jimmy basangiye mu ijoro ryo kuwa 6 Kamena 2015 yava mu kabari agapfa. Anita ukorera Ikigo cy’Igihugu cy’Itangazamakuru ni umwe mu bakozweho iperereza Rurangwa amaze gupfa. Uyu mukobwa na nyakwigendera bari inshuti magara ndetse basangiye mu kabari mu ijoro yapfiriyemo. Yongeye kugaruka ku gahinda yasigiwe n’urupfu rwa Jimmy wapfuye mu buryo budasobanutse, avuga ko ashengurwa bikomeye no kuba inshuti ye yarapfuye agasigara akorwaho iperereza nyamara ngo iyo nyakwigendera aba akiri mu mwuka yakagaragaje ukuri. Umwaka urashize Rurangwa Yves [Jimmy] apfuye, Anita yanditse kuri Facebook amagambo agaragaza ko uru rupfu rwamwigishije byinshi birimo kwihanganira byose ndetse ngo yamenye kwihanganira gusangira n’abanzi be ku isahani imwe.




Yanditswe na Ubwanditsi/Muhabura.rw"
5,imyidagaduro,entertainment,http://muhabura.rw/amakuru/imyidagaduro/article/ifoto-ya-jay-polly-irimo-kwibazwaho-na-benshi-niba-hari-aho,Ifoto ya Jay Polly irimo kwibazwaho na benshi niba hari aho ihuriye no kujya mu bapfumu," Jay Polly ntago yavuzwe cyane ariko birazwi ndetse Abahanzi ba hano Mu Rwanda bamwe muri bo bakunze kuvugwaho kujya no gukorana n’Imbaraga z’abapfumu ndetse bamwe muri bo bagiye babishyira ahagaragara ugasanga nk’Umuhanzi ashyize mugenzi we ku karubanda ati twarajyanye cyangwa namubonye ajyayo ugasanga bikomeje kujya bitera impaka ndende. Kuri ubu hagaragaye ifoto tutari twamenya neza niba koko ari ifoto y’Ukuri ya Jay Polly aho bigaragara ko ari kumwe n’Umuntu utagaragara neza niba koko ari Umupfumu ariko amagambo ari kuvugwa na benshi ni uko iyi foto yafashwe Jay Polly yagiye mu bapfumu gushaka imbaraga zo kwifashisha muri muzika nk’uko bamwe mu bahanzi byagiye bibagaragaraho. Aha Jay Polly kandi ari kumwe na Cisse usanzwe amenyerewe muri Touch Record nk’umuyobozi .
 Ni ifoto bigaragara ko yafashwe mu gihe kitari icya vuba iyo uyitegereje neza. Ubwo twashakaga kumenya amakuru y’impamo ava kuru Jay Polly ku bijyanye n’iyi foto ntago uyu muhanzi yabashije kutwitaba ku murongo wa Telefone ariko nan’ubu turacyashaka by’ukuru niba koko uyu muhanzi yaba azi iby’iyi foto



Yanditswe na Akayezu Snappy/Muhabura.rw"
5,imyidagaduro,entertainment,http://muhabura.rw/amakuru/imyidagaduro/article/ba-uwa-mbere-kureba-no-kumva-indirimbo-nshya-ya-kitoko,Ba uwa mbere kureba no kumva Indirimbo nshya ya Kitoko yitiriye Alubumu ye ya kane," Kitoko Bibarwa yashyize hanze indirimo ye yamaze kwitirira Alubumu ye ya kane kuva uyu muhanzi yakwinjira muri muzika iyi ndirimbo akaba yayise Pole Pole ikaba ari indirimbo ya kabiri mu zizaba zigize iyi Alubumu ye.
 Nti bikunze kumenyererwa ku bahanzi Nyarwanda ko umuhanzi akora Indirimbo igahita isohoka mu buryo bw’amajwi n’amashusho ariko kuri uyu muhanzi niko yabikoze ndetse umuntu akaba yavuga ko ari amatwara mashya uyu muhanzi yaba azanye. Iyi ndirimbo Pole Pole ikaba yarakozwe n’Umu Producer wo mu gihugu cya Uganda akaba asanzwe akorera abahanzi batandukanye harimo na Jose Chameleone. Biteganijwe ko izindi ndirimbo ziri kuri uyu muzigo zizasohoka mu kwezi gutaha n’Ubwo uyu muhanzi yari yaratangaje ko zari gusohoka mu kwezi kwa Gicurasi.

 Yanditswe na Akayezu Snappy/Muhabura.rw"
5,imyidagaduro,entertainment,http://muhabura.rw/amakuru/imyidagaduro/article/amafoto-ya-rihanna-yambaye-ubusa-yashyizwe-ahagaragara-n,Amafoto ya Rihanna  yambaye Ubusa yashyizwe ahagaragara n’inshuti ye –“Reba Amafoto hano”," Hari haciyemo iminsi itari mike Rihanna atagaragaza imiterere y’umubiri we nk’uko asanzwe abigenza,ubu yakuyemo imyenda isanzwe maze yambara Bikini ajya mu mazi ,asaba inshuti (Melissa Forde) ye y’umukobwa ku mufotora. Aya mafoto yafotowe kuri uyu wa gatatu taliki 01 Kamena 2016, aho Rihanna yari ari mu kiruhuko,  asabwa na Forde ko bakwifotaranya agafoto, na we ntiyazuyaza bahera ko barifotoza. Uyu muririmbyikazi akimara kwifotoza agaragaza imiterere ye ari nako afite ikirahure cy’inzoga mu kiganza  yahise    yoherereza ayo mafoto inshuti ze binyuze ku mbuga nkoranyambaga(Instagram) Nyuma yo gufotorwa bari aho bafatiraga ifunguro ntibyabanyuze kuko Rihanna yahise ajya mu mazi akora ibishoboka byose ngo agaragaze ikimero cye imbere ya kamera. Icyatangaje benshi mu bamukurikira ku rubuga rwe rwa Instagram, ni igishushanyo yishyize hagati y’amabere (Tatoo) aho byatumye bashimikira ngo hamenyekane icyo cyaba gisobanuye. si ubwa mbere icyi cyamamare cyigaragaza ubwambure afite n’inzoga, kuko mu mezi ashize ubwo yazengurukaga muri Amerika amenyekanisha Album ye ” Anti” nabwo  yagaragaye yambaye ubusa  mu gace kamwe kazwiho kugira ba mukerarugendo ari nako anywa inzoga.











Yanditswe na Editor 1/Muhabura.rw"
5,imyidagaduro,entertainment,http://muhabura.rw/amakuru/imyidagaduro/article/amwe-mu-mafoto-agaragara-mu-mashusho-y-indirimbo-only-you,Amwe mu mafoto agaragara mu mashusho y’Indirimbo “Only You” ya  The Ben na Kayiranga Ben," Ni indirimbo benshi bakunze kandi bari bategreje n’amatsiko menshi ngo babone amashusho agize iyi ndirimbo “Only You” y’abahanzi babiri b’Abanyarwanda  The Ben ndetse na Kayiranga Ben bakorera umuziki hanze y’Igihugu, umuntu akaba atananirwa kwemeza ko ari abahanzi b’ibihangange ndetse banafite ibigwi kuri buri ruhande.




  Reba hano amashusho y’Indirimbo Only you ya The Ben afatanije na Ben Kayiranga  
Yanditswe na Akayezu Snappy/Muhabura.rw"
5,imyidagaduro,entertainment,http://muhabura.rw/amakuru/imyidagaduro/article/louise-mushikiwabo-yakiriye-miss-jolly-mu-biro-bya,Louise Mushikiwabo yakiriye Miss Jolly mu biro bya Minisitiri w’Ububanyi n’amahanga," Nyampinga w’u Rwanda 2016 Mutesi Jolly yakiriwe mu biro bya Minisiteri y’Ububanyi n’amahanga na Louise Mushikiwabo Kuri uyu wa 1 Kamena, aba bombi bakaba baragiranye ibiganiro mu rwego rw’akazi buri umwe ashinzwe. Miss Rwanda avuga ko kuri we ari inzozi yakabije guhura na Minisitiri Mushikiwabo umuntu abona nk’intangarugero kuri we. Nyampinga w’u Rwanda 2016 kandi  avuga ko ahora yifuza kuzagera ikirenge mu cya Minisitiri Louise Mushikiwabo. Jolly Mutesi avuga ko yeretse Minisitiri Mushikiwabo imishinga amaze gukora ndetse n’indi ateganya gukora mu gihe kiri imbere. Mu byo bumvikanyeho harimo ko Minisitiri yamwemereye kumuba hafi no kujya amugira inama igihe cyose amukeneye. Miss Rwanda ubu arategura kujya Iwawa ku itariki 15 Kamena 2016 gusura urubyiruko ruri kugororerwayo akagirana nabo ikiganiro kirambuye.

 Yanditswe na Akayezu Snappy/Muhabura.rw"
5,imyidagaduro,entertainment,http://muhabura.rw/amakuru/imyidagaduro/article/babiri-bitabye-imana-mu-gitaramo-cyari-cyatumiwemo-ziza,Babiri bitabye Imana mu gitaramo cyari cyatumiwemo Ziza Bafana," Umuhanzi mu njyana ya Dance Hall, Ziza Bafana ukorera muzika ye mu gihugu cya Uganda ari mu mazi abira nyuma y’uko abantu babiri barashwe bagapfa mu gitaramo yari yatumiwemo maze ntiyakitabira.  Abari bateguye iki gitaramo bavuga ko bari bizeye uyu muhanzi maze bamwishyura  miliyoni 2.5 z’amashiligi ya Uganda kugira ngo abashe kwitabira icyo gitaramo cyari bubere mu kabyiniro ko mu mujyi wa Bugiri ariko ngo nta n’uwigeze amuca iryera. Ibi rero bikaba byarababaje cyane abakunzi be ndetse n’abari bitabiriye icyo gitaramo muri rusange aho ngo bari bamutegereje n’urukundo rwinshi. Nyuma baje kurutakaza kubera kubeshywa batangira gusaba guaubizwa amafranga batanze. Kubera rero akavuyo n’imvururu zavutse kuri uwo munsi, polisi nayo yaje kubyinjiramo nuko habaho kurasa maze babiri bahita bahasiga ubuzima. Bimaze kuba nk’umuco ku bahanzi bo muri Uganda kwishyurwa ngo bitabire ibitaramo nyamara bikarangira nta n’ubashije kubaca iryera aho ngo byagiye bishyirisha benshi mu bihome ndetse abandi bagatakarizwa icyizere n’abakunzi ndetse n’abafana babo.  Ziza Bafana rero ngo akaba agomba gutanga ubusobanuro bwimbitse kuri icyo kibazo cyane ko ubu ngo ariwe ufatwa nka nyirabayazana w’ayo mahano. 
 Yanditswe na Zihirambere Pacifique/Muhabura.rw "
5,imyidagaduro,entertainment,http://muhabura.rw/amakuru/imyidagaduro/article/sheebah-kirungi-akomeje-guca-agahigo-ko-gushyira-hanze,Sheebah Kirungi akomeje guca agahigo ko gushyira hanze Amafoto agaragaza Ubwambure bwe," Nta kintu gishobora kuba gishimisha umuhanzikazi Sheebah nko kugaragaza ubwambure bwe cyane cyane bimwe mu bice dusanzwe tuzi ko ari ibanga aha kandi kuri uyu muhanzikazi we ntago atinya kubigaragaza ku mbuga nkoranyambaga n’ahandi hantu hatandukanye mu bitangazamakuru.
 
Reba hano amafoto atandukanye yagiye ashyirwa ahagaragara n’uyu muhanzikazi Sheebah Kirungi   













 Yanditswe na Editor 1/Muhabura.rw"
5,imyidagaduro,entertainment,http://muhabura.rw/amakuru/imyidagaduro/article/knowless-yabwiye-yego-ishimwe-clement-umukunzi-we-w-igihe,"Knowless yabwiye YEGO Ishimwe Clement, umukunzi we w’igihe kirekire"," Bamwe bati amaherezo y’inzira ni mu nzu abandi nabo bakavuga menshi bashaka ajyanye n’Ibyifuzo byabo gusa ayavuzwe kuri Butera Knowless umuhanzikazi uzwi hano mu Rwanda hamwe na Producer Ishimwe Clement ni menshi none aranze baye impamo kuri ubu bakaba bashyize ahagaragara iby’urukundo rwabo ndetse bagaragaje n’aho ruberekeza mu gihe kizaza bari kumwe n’Umugore n’Umugabo.
 Knowless na Clement ni abakunzi b’igihe kirekire bakundanye bacenga inshuti zabo, bakihisha cyane amaso y’itangazamakuru ngo batavumburwa ko bari mu rukundo. Amacenga no kujijisha bya hato na hato, kuterura ngo hamenyekane mu by’ukuri uko byifashe nibyo byaranze urukundo rwabo kuva muri 2011 kugeza kuwa 27 Gicurasi 2016 ubwo bimenyekanye ko bagiye kurushinga byeruye. Mu ijoro ryacyeye, habaye umuhango ukomeye ugaragaza ipfundo ry’urukundo rwa Producer Ishimwe Clement na Knowless. Umusore yabitangaje byeruye mu maso y’inshuti n’abavandimwe, anahita asaba Butera Knowless ko yakwemera akazamubera umugore undi ntiyazuyaza aravuga ati “YEGO”! Ni mu birori byabereye muri Kigali City Tower, aba bombi bari batumiye inshuti zabo za hafi ndetse hari n’abahanzi bose bo muri Kina Music Tom Close n’umugore we, TMC na Platini bagize Dream Boyz, Aline Gahongayire, Christopher n’abandi bakorana bya hafi. Inshuti magara ya Producer Clement [itifuje ko dutangaza izina] yabwiye IGIHE ko bateguye uyu muhango mu ibanga rikomeye ndetse birinze ko hagira umunyamakuru uhatunguka ngo hato bitabyuka byasakaye mu itangazamakuru ry’u Rwanda kandi bashaka kuzagera ku munsi w’ubukwe bikiri ibanga. Ati “Sha hari inshuti zabo gusa, nabonyemo n’abahanzi bo muri Kina Music bariya baririmbana na Knowless. Nyine twari twagiye muri Century Cinema, twabanje tureba filime mu kanya gato bazimya amatara bacuranga indirimbo Knowless na Clement bakunda hanyuma nyine umusore ahita ashinga ivi amusaba ko yazamubera umugore.” Nta muntu wari wemerewe gufata amafoto muri ibi birori, bari bafite umufotozi wabo bwite bateguye mu kwirinda ko hagira ifoto ibacika ikajya hanze. Knowless na Clement ngo bari gutegura ubukwe mu ibanga rikomeye gusa ngo bizwi n’inshuti zabo gusa ndetse buzataha bitaranze Kanama 2016. Ati “Ubukwe ni vuba cyane! Ntabyo muzi se? Ubukwe ni mu kwezi kwa munani itariki sinyibuka.”



Yanditswe na Akayezu Snappy/Muhabura.rw"
5,imyidagaduro,entertainment,http://muhabura.rw/amakuru/imyidagaduro/article/troy-ave-yarasiwe-mu-gitaramo-cy-umuhanzi-t-i,Troy Ave yarasiwe mu gitaramo cy’Umuhanzi T.I," Umwe Yahasize ubuzima batatu barakomereka ku buryo bukomeye barasiwe mu gitaramo cy’umuraperi T.I  cyabereye mu Mujyi wa New York ahitwa Irving Plaza inzu iberamo ibitaramo binyuranye by’abahanzi muri America.
 TI bivugwa ko nawe atigeze aririmba   Umuraperi T.I yagombaga kuririmbira kuri Irving Plaza mu ijoro ryo kuri uyu wa Gatatu tariki ya 25 Gicurasi 2016 gusa byageze saa yine z’ijoro abantu bataramenyekana bamisha amasasu mu bafana ibyari igitaramo bihinduka amarira. NBC News yatangaje ko mu gitondo cyo kuri uyu wa Kane imihanda yose ikikije Irving Plaza yari ifunze kuko polisi yari igikomeje iperereza no gushakisha ibimenyesho ku bakoze ubu bugizi bwa nabi. Amasasu yafashe abantu bane, umugabo umwe w’imyaka 33 y’amavuko yarashwe mu gifu, yajyanwe mu bitaro bya Beth-Israel Hospital apfira mu maboko y’abaganga. Undi mugabo w’imyaka 34 yarashwe mu gituza, we ngo amerewe nabi aho arwariye mu bitaro bya Beth-Israel Hospital ndetse ngo ashobora gupfa. Umuraperi Troy Ave w’imyaka 30 warashwe mu kuguru ari mu bitaro bya New York Medical Center arwariye mu cyumba kimwe n’undi musore w’imyaka 26 warashwe amaguru yombi.

 Yanditswe na Akayezu Snappy/Muhabura.rw"
5,imyidagaduro,entertainment,http://muhabura.rw/amakuru/imyidagaduro/article/ubutumwa-bw-urukukundo-kardashian-yageneye-kanye-west-ku,Ubutumwa bw’urukukundo Kardashian yageneye Kanye West ku isabukuru y’imyaka ibiri babana," Ubu ibyishimo n’umunezero ni byose kumuryango w’umuraperi Kanye West n’umunyamidelikazi Kim Kardashian kuri uyu munsi ubwo bari bwizihize isabukuru y’imyaka ibiri bamaze abshinze urugo dore ko basezeranye kubana tariki 24 Gicurasi 2014. Mu kwerekana ibyishimo afite, Kim Kardashian yashyize ifoto ye ari kumwe n’umugabo we Kanye West kuri instagram maze ayiherekereshaamagambo aryoshye y’urukundo byatumye benshi babona ko uyu mugore akundaumugabo we kandi bbabanye neza mu rugo rwabo. Kim kardashian ufite imyaka 35 n’umufasha we ufite imyaka 38 bizihije uyu munsi mukuru wabo batembera ubwo bafashe urugendo berekeza  i Roma  n’i London kugira ngo bishimishe.

 Kim Kardashian na Kanye west 
Ku ifoto Kardashian yashyize ahagaragara, bari bahagaze yahobeye West amurebana agatwenge bigaragara ko yishimye, Kanye West nawe yarimoamureba n’ibyishimo byinshi ndetse n’akamwenyu ku maso ye. “Isabukuru nziza rukundo rw’ubuzima bwange. Uranezeza bikandenga. Ndagukunda birenze.” Aya ni amagambo Kardashian yaherekeresheje ifoto yashyize kuri Instagramye. Hashize imyaka ibiri ururugo rushinzwe, aho bakoreye ubukwe bwamo mugihugu cy’Ubutaliyani mu gace kitwa Florance, akaba ari naho bakoreye ukwezi kwa buki kwabo, akaba ari naho bari bamaze iminsi bari mu rwego  rwo kwizihiza iyi sabukuru. Bakaba bazasura umujyi wa Roma na London mu rwego rwo kwishimisha.  Amakuru dukesha Hollywoodstar akaba avuga ko nubwo ibi byose bias n’ibyateguwe na Kim Kardashian, nta washidikanya ko Kanye West nawe abuze ibyo yateguye kuri uyu munsi wabo w’ibyishimo. Tukaba rero twakwitega ibirori bitangaje cyane. Ijoro rimwe mbere y’uko ibi birori bitangira, bakaba bararaye i London aho bari bitabiriye ibirori bya Vogue 100 Gala, aho Kim Kardashian yarimo yambaye ikanzu ibonerana, abantu bose rero bakaba bari bamuhanze amaso. West nawe akaba yari yambaye kositimu nziza cyane y’umukara bigaragara ko bari baberewe cyane nk’umunsi bakoraho ubukwe. 



 Yanditswe na Zihirambere Pacifique/Muhabura.rw"
5,imyidagaduro,entertainment,http://muhabura.rw/amakuru/imyidagaduro/article/umunsi-ku-munsi-hagenda-haboneka-abandi-bana-babyawe-n,Umunsi ku munsi hagenda haboneka abandi bana babyawe n’Umuhanzi Radio," Mowzey Radio umuhanzi ndetse n’umwanditsi w’indirimbo uzwi cyane ku rubyiniro nka Radio, WO MU gihigu cya Uganda, ubu ngo afite undi mwana utari asanzwe azwi nyuma y’abandi babiri yari asanzwe afite.
 Amakuru dukesha howwe.biz akaba avuga ko uyu mwana wa Radio ubu ngo afite imyaka itatu ariko muri icyo gihe cyose akaba atari azwi. Radio ubu ufite imyaka 31 akaba ngo yarabyaranye uyu mwana n’umugore w’umuzungukazi witwa Jennifer.  Radio akaba yaragiye agira ibibazo bitandukanye byo gushinjwa abana batandukanye ndetse no gutereta abagore benshi aho wasangaga abenshi bamushinja ko yabateye inda. Byari bisanzwe bizwi ko Mowzey Radio afite undi mugore, mugenzi we w’umuririmbyikazi, Lilian MBABAZI, ahongo basanzwe bafitanye abana babiri.


 Yanditswe na Zihirambere Pacifique/Muhabura.rw
"
5,imyidagaduro,entertainment,http://muhabura.rw/amakuru/imyidagaduro/article/mu-mafoto-ne-yo-na-diamond-bataramiye-abatuye-i-mwanza,Mu mafoto: Ne-Yo na Diamond bataramiye abatuye i Mwanza," Mu mpera z’icyumweru gishize, Umunyamerika Shaffer Chimere Smith uzwi muri muzika nka NE-Yo  yakoreye igitaramo gikomeye muri Tanzania mu Mujyi wa Mwanza, cyitabiriwe n’uruvunganzoka rw’abafana. Akigera mu  Mujyi wa Dar es Salaam kuwa Kane mu masaha asatira umugoroba aharara ijoro rimwe kuwa Gatanu tariki 20 Gicurasi yerekeje i Mwanza aho yakoreye igitaramo kuwa Gatandatu afatanyije n’abahanzi bakomeye muri Tanzania barimo Diamond, Nay wa Mitego, Mo Music, Mr Blue, Ruby, Stamina, Britony n’abandi. Yageze mu Mujyi wa Mwanza ku gicamunsi yakirwa nk’umuntu ukomeye cyane ndetse yahawe umwitero uzwi ku baturage b’abamasai. Mu kinyamakuru Gossip Bongo hasohotsemo amafoto ya Ne-Yo asohotse mu kibuga cy’indege i Mwanza aho yahise yakirizwa inzoka y’inkazi ndetse yabashije kuyikoraho. Ntihasobanuwe iby’iyi nzoka bakirije Ne-Yo mu Mujyi wa Mwanza gusa bimwe mu binyamakuru byatangaje ko ari imwe mu nyamaswa zihabwa agaciro gakomeye n’ubwoko bumwe buturiye ikiyaga cya Victoria. Ne-Yo umaze iminsi akorera ibitaramo muri Afurika y’Uburasirazuba yakoreye igitaramo ahitwa CCM Kirumba mu Mujyi wa Mwanza. Abafana babarirwa mu bihugu mirongo itanu bitabiriye iki gitaramo cyari cyateguwe na Jembe FM ifatanyije na Vodacom.


















 Yanditswe na Ubwanditsi/Muhabura.rw"
5,imyidagaduro,entertainment,http://muhabura.rw/amakuru/imyidagaduro/article/ibihugu-bigera-kuri-18-bizitabira-iserukiramuco-ubumuntu,Ibihugu bigera kuri 18 bizitabira Iserukiramuco “Ubumuntu Festival”," Mu gusoza iminsi 100 yo kwibuka, mu Rwanda, harategurwa Iserukiramuco ry’amakinamico, imbyino, indirimbo n’ubugeni rya “Ubumuntu Arts Festival” rizaba mu kwezi kwa Nyakanga. Iri serukiramuco rizaba iminsi ine, ku matariki yo kuva kuwa 14 kugeza 17 Nyakanga 2016, ribere ahagenewe gukinirwa amakinamico (Amphitheatre) ku Rwibutso rwa Jenoside rwa Gisozi. Kuri iyi nshuro abagize itorero Mashirika, bateguye iri serukiramuco bavuga ko ibihugu bizaryitabira biziyongera bikaba 18, bivuye kuri 11 byaryitabiriye muri 2015, ubwo ryatangizwaga bwa mbere, nk’uko Ikinyamakuru The New Times kibivuga. Rizaba rifite insanganyamatsiko igira iti “ndiho kuko uriho, uriho kuko ndiho”. Hope Azeda, Umuyobozi akaba n’uwashinze  Mashirika itegura iri serukiramuco yabwiye iki Kinyamakuru ko imikino (drama) n’ibizerekanwa byose muri iri serukiramuco bizaba bijyanye no kwerekana amateka ya Jenoside, herekanwa uko yagenze no gutanga ubutumwa bwo kurwanya ingengabitekerezo yayo. Yavuze ko bitewe n’ibihugu byinshi byatumiwe iminsi iri serukiramuco ryari risanzwe rimara yongerewe ikava kuri ibiri ikagera kuri ine. Yagize ati “U Rwanda ni amateka yarwo yihariye, ubu buzaba ari uburyo bwiza bwo guhuriza abantu bose hamwe bagatekerereza hamwe insanganyamatsiko nk’amakimbirane, amahoro ndetse n’ubumuntu  binyuze mu bugeni.” Yongeraho ko ubugeni ubwabwo bufite ububasha bwo kugaragaza ibitekerezo by’abantu, bukerekana ibibazo by’abaturage bugamije kunga no gusangiza abandi amarangamutima y’ikiremwamuntu. Hope Azeda avuga ko uyu mwaka Mashirika izifashisha aba bahanzi n’abakinnyi b’amakinamico mu kugaragaza umubabaro w’u Rwanda, uko babashije kwiyunga bakagarura ubumuntu, basaba Isi ko Jenoside itazasubira ukundi.



Yanditswe na Ubwanditsi/Muhabura.rw"
5,imyidagaduro,entertainment,http://muhabura.rw/amakuru/imyidagaduro/article/ese-wari-uziko-senderi-int-hit-yahoze-ari-umushoferi-wa,Ese wari uziko Senderi Int Hit yahoze ari umushoferi wa Guverineri Bosenibamwe Aime?," Ni umuhanzi umwe rukumbi hano mu Rwanda wamenyekanye ku dushya dutandukanye kugeza n’uyu munsi ni we muhanzi ugerageza kuzuza cyangwa guhagarara ku izina ry’Ubuhanzi kuko ubusanzwe umuhanzi bisobanuye ibintu byinshi harimo n’uko guhanga udushya, Senderi International Hit kuri ubu noneho agashya yazanye benshi batari bazi cyangwa bamenyereye ni uko uyu muhanzi yigeze kuba umushoferi wa Goverineri Bosenibamwe Aime w’Intara y’Amajyaruguru. Senderi Hit nushaka umwite Magufuli, Chris Brown, Tuff Hit, ndetse n’andi mazina Ibi yabitangaje abinyujije mu kiganiro Samedi Détente kinyura kuri RBA(Ikigo cy’Igihugu cy’Itangazamakuru) gikorwa n’abanyamakuru barimo Jerard  Mbabazi, Uyu munyamakuru yabajije Senderi Hit ikintu yaba avuga kuri Guverinero Bosenibamwe w’Intara y’Amajyaruguru. Senderi Hit akaba yagize ati: “Ngewe Uriya muyobozi ndamukunda cyane kandi ni umuntu nabanye nawe kuko nahoze ndi umushoferi nkakunda uburyo akora cyane kandi neza ubwo rero kuko namutwaraga mbere atari yagafata (yazamurwa mu buyobozi) byaje kugera nyuma turatandukana ariko nanone ni umuntu ukunda ibihangano byange bivuze ngo n’ubundi turacyari kumwe cyane ko nan’ubu nkigendera kuri imwe mu mico namwigiyeho nko gukora cyane n’ibindi”. Eric Senderi kandi ni umuhanzi ufite ibikorwa cyane cyane ko zimwe mu ndirimbo ze usanga zikundwa cyane n’abayobozi bakuru b’iki gihugu ibi nabyo kuri uyu muhanzi ngo ni bimwe mu bimutera imbaraga zo kudasinzira cyangwa ngo acike intege  muri muzika ye






Yanditswe na Akayezu Snappy/Muhabura.rw"
5,imyidagaduro,entertainment,http://muhabura.rw/amakuru/imyidagaduro/article/mu-mafoto-uko-byari-byifashe-muri-pggss6-i-karongi,Mu mafoto: Uko byari byifashe muri PGGSS6 i Karongi," Uyu wa 21 Gicurasi 2016, mu mujyi wa Karongi hakomereje ibitaramo bya PGGSS6 tukaba twari tugeze ku gitaramo cya Kabiri cy’Iri rushanwa kuri iyi nshuro ya 6. Abahanzi bose uko ari 10 bari guhatanira iri rushanwa uyu mwaka  bagaragaje imbaraga zidasanzwe I Karongi kugeza aho twavuga ko abafana babashije kugaragaza kubishimira cyane cyane Itsinda rya Urban Boys, Bruce Melodie, Christopher ndetse n’Abandi bahanzi bagiye bagerageza gushimisha Abantu mu buryo bugaragara.
 
Reba amafoto yaranze iri rushanwa mu mujyi wa Karongi 













 Yanditswe na Akayezu Snappy/Muhabura.rw"
5,imyidagaduro,entertainment,http://muhabura.rw/amakuru/imyidagaduro/article/urotonde-rw-abahatanira-bet-awards-2016-rwashyizwe,Urotonde rw’abahatanira BET Awards 2016 rwashyizwe ahagaragara.," BET Awards, igihembo gihabwa ibyamamare bifite ibikorwa by’indashyikirwa kurusha abandi igiye kuba na none. Abashinzwe kubitegura bakaba batangaza ko umuhanzi Drake ariwe uyoboye ku majwi aho akubye Beyonce na Rihanna incuro ebyiri. 
Kuri iyi nshuro umuhanzi Diamond Platnumz guturuka mu gihugu cya Tanzania akaba ri mu bahatana ku mwanya w’umuhanzi mpuzmahanga mwiza muri Afrika, ahoahanganye na WizKid ndetse n’abandi bakomeye hano muri Afrika. BET Awards yatangarije Associated Press kuri uyu wa kane ko Drake afite amahirwe cyane kuko muri video nziza harimo ize ebyiri “Hotline Bling” na “Work” yafatanije na Rihanna. Mu bandi bari imbere mu majwi kuri video nziza ni Beyonce “Formation”, Kendrick Lamar “Alright”, n’umuhanzi mushya mwiza(rising newcomer) Bryson Tiller “Don’t”.
Reba urutonde rw’abahatana:
•	Umuhanzi mwiza w’umugore muri R&B/Pop (Best Female R&B/Pop Artist)
1.	ADELE
2.	ANDRA DAY
3.	BEYONCÉ
4.	K. MICHELLE
5.	RIHANNA
•	Umuhanzi mwiza w’umugabo muri R&B/Pop(Best Male R&B/Pop Artist)
1.	BRYSON TILLER
2.	CHRIS BROWN
3.	JEREMIH
4.	THE WEEKND
5.	TYRESE
•	Itsinda ryiza(Best Group)
1.	2 CHAINZ & LIL WAYNE
2.	DRAKE & FUTURE
3.	PUFF DADDY & THE FAMILY
4.	RAE SREMMURD
5.	THE INTERNET
•	Indirimbo nziza yaririmbwe n’abahanzi benshi(Best Collaboration)
1.	BIG SEAN FT. CHRIS BROWN & TY DOLLA $IGN – PLAY NO GAMES
2.	BIG SEAN FT. KANYE WEST & JOHN LEGEND – ONE MAN CAN CHANGE THE WORLD
3.	FUTURE FT. DRAKE – WHERE YA AT
4.	NICKI MINAJ FT. BEYONCÉ – FEELING MYSELF
5.	RIHANNA FT. DRAKE – WORK
•	Umuhanzi mwiza w’umugabo muri Hip Hop(Best Male Hip Hop Artist)
1.	DRAKE
2.	FETTY WAP
3.	FUTURE
4.	J. COLE
5.	KANYE WEST
6.	KENDRICK LAMAR
•	Umuhanzi mwiza w’umugore muri Hip Hop(Best Female Hip Hop Artist)
1.	DEJ LOAF
2.	LIL KIM
3.	MISSY ELLIOTT
4.	NICKI MINAJ
5.	REMY MA
•	Video y’umwaka(Video of the Year)
1.	BEYONCÉ – FORMATION
2.	BRYSON TILLER – DON’T
3.	DRAKE – HOTLINE BLING
4.	KENDRICK LAMAR – ALRIGHT
5.	RIHANNA FT. DRAKE – WORK
•	Umuyobozi wa video w’umwaka(Video Director of the Year)
1.	BENNY BOOM
2.	CHRIS BROWN
3.	COLIN TILLEY & THE LITTLE HOMIES
4.	DIRECTOR X
5.	HYPE WILLIAMS
•	Umuhanzi mushya mwiza(Best New Artist)
1.	ALESSIA CARA
2.	ANDRA DAY
3.	BRYSON TILLER
4.	KEHLANI
5.	TORY LANEZ
•	Umuhanzi w’indirimbo nziza yo guhimbaza Imana(Dr. Bobby Jones Best Gospel/Inspirational Award)
1.	ANTHONY BROWN & GROUP THERAPY
2.	ERICA CAMPBELL
3.	KIRK FRANKLIN
4.	LECRAE
5.	TAMELA MANN
6.	TASHA COBBS
•	Umukinnyi mwiza w’umugore wa filime(Best Actress)
1.	GABRIELLE UNION
2.	KERRY WASHINGTON
3.	TARAJI P. HENSON
4.	TRACEE ELLIS ROSS
5.	VIOLA DAVIS
•	Umukinnyi mwiza w’umugabo wa filime(Best Actor)
1.	ANTHONY ANDERSON
2.	COURTNEY B. VANCE
3.	IDRIS ELBA
4.	MICHAEL B. JORDAN
5.	O’SHEA JACKSON JR.
•	Urubyiruko(YoungStars Award)
1.	AMANDLA STENBERG
2.	QUVENZHANÉ WALLIS
3.	SILENTÓ
4.	WILLOW SMITH
5.	YARA SHAHIDI
•	Filime nziza y’umwaka(Best Movie)
1.	BEASTS OF NO NATION
2.	CONCUSSION
3.	CREED
4.	DOPE
5.	STRAIGHT OUTTA COMPTON
•	Umugore ukora siporo w’umwaka(Sportswoman of the Year)
1.	CHEYENNE WOODS
2.	GABRIELLE DOUGLAS
3.	SERENA WILLIAMS
4.	SKYLAR DIGGINS
5.	VENUS WILLIAMS
•	Umugabo ukora siporo w’umwaka(Sportsman of the Year)
1.	CAM NEWTON
2.	KOBE BRYANT
3.	LEBRON JAMES
4.	ODELL BECKHAM JR.
5.	STEPHEN CURRY
•	Igihembon cya Coca-Cola(Coca-Cola Viewers’ Choice Award)
1.	BEYONCÉ – FORMATION
2.	BRYSON TILLER – DON’T
3.	CHRIS BROWN – BACK TO SLEEP
4.	DRAKE – HOTLINE BLING
5.	FUTURE FT. DRAKE – WHERE YA AT
6.	RIHANNA FT. DRAKE – WORK
•	Centric Award
1.	ANDRA DAY – RISE UP
2.	BEYONCÉ – FORMATION
3.	K. MICHELLE – NOT A LITTLE BIT
4.	RIHANNA – BBHMM
5.	THE INTERNET – UNDER CONTROL
•	Umuhanzi mwiza wo muri Afrika(Best International Act Africa)
1.	AKA (SOUTH AFRICA)
2.	BLACK COFFEE (SOUTH AFRICA)
3.	CASSPER NYOVEST (SOUTH AFRICA)
4.	DIAMOND PLATNUMZ (TANZANIA)
5.	MZVEE (Ghana)
6.	SERGE BEYNAUD (COTE D’IVOIRE)
7.	WIZKID (NIGERIA)
8.	YEMI ALADE (NIGERIA)
•	Umuhanzi mwiza mu Bwongereza(Best International Act UK)
1.	KANO
2.	KREPT & KONAN
3.	LIANNE LA HAVAS
4.	SKEPTA
5.	STORMZY
6.	TINIE TEMPAH Twabibutsa ko umuhanzi guturuka mu gihugu cya Uganda Eddy Kenzo aheruka gutsindira igihembo cya Bet Awards mu bahanzi beza b’Afrika. Yanditswe na Zihirambere Pacifique/Muhabura.rw"
5,imyidagaduro,entertainment,http://muhabura.rw/amakuru/imyidagaduro/article/kanye-west-agiye-kjyanwa-mu-nkiko,Kanye West agiye kujyanwa mu nkiko," Kanye Omari West, umuhanzi, umwanditsi w’indirimbo, umukinnyi w’amafilime, rwiyemezamirimo akaba n’umufasha w’umunyamideli Kim Kardishian uzwi ku rubyiniro nka Kanye West guturuka muri Leta Zunze Ubumwe Z’amerika ngo tabwo ari umuhanzi w’umuhanga nk’uko benshi babyibwira.
 Umuhanzi Gabor Presser  Ibi bibaye nyuma y’uko umuhanzi Gabor Presser guturuka mugihugu cya Hungary atangaje ko uyu mugabo yamwibiye indirimbo maze ntiyamwishyura. Gabor Presser avuga ko mu ndirimbo ya Kanye West yitwa”New Slaves” amagambo yo mu gice cyayo cya nyuma yose ari ay’imwe mu ndirimbo ze. Pressor akomezaavuga koiyo ndirimboyayishyize hanze mu 2013 West akabanta burenganzira yariafite bwo gukoresha amagambo ayigize. Presser yavuze ko ayo magambo y’indirimbo ye yari gukoreshwa ariko habanje kuba ubwumvikane ku mpande zombi. Amakuru dukesha TMZ avuga koku mpapuro bafitiye kopi zerekana ko hari ibihumbi icumi by’idorali Kanye West yoherereje Presser gusa Presser we akavuga ko ayo mafranga atigeze ayabikuza cyangwa ngo agire ikindi ayamaza. Bishobora kuzarangira Kanye West bimugoye kuko Gabor Presseravuga ko ashaka miliyoni 2.5 z’idorali kugira ngo ikibazo gikemuke kandi ngo atabyemera bakajya mu nkiko.


 Yanditswe na Zihirambere Pacifique/Muhabura.rw"
5,imyidagaduro,entertainment,http://muhabura.rw/amakuru/imyidagaduro/article/mu-mafoto-reba-inzu-kylie-jenner-yaguze-miliyoni-6-z,Mu mafoto: Reba inzu Kylie Jenner yaguze miliyoni 6 z’idorali," Yiyongeye ku mubare wa bamwe mu byamamare kuri iyi si batuye mu nyubako zab, Umunyamideli Kylie Jenner akaba anakomoka mu muryango w’Aba Kardashian akomeje kwiyubaka ndetse no kwerekana ko yishoboye we ubwe Nyuma yo gutandukana na Tyga. Kuri uyu wa Kane tariki 19/05 akaba yashyize ahagaragara inzu yaguze mu gace nyina atuyemo kitwa Hidden Hill Calif ho muri Leta Zunze Ubumwe z’Amerika. Iyo zu ngo ikaba yamutwaye amafaranga asaga miliyoni 6 z’amadorali y’Amerika.  Uyu munyamidelikazi ngi akaba yarifuje gutura hafi y’umuryango we akaba ariyo mpamvu yashatse inzu yegereye Kris Jenner, nyina umubyara ndetse n’umuvandimwe we Kim Kardashian. Iyo nz ifite metero kare 7000 ikaba yarubatswe umwaka ushize wa 2015. Ifite na none ibyumba 6 byo kuryamamo ndetse n’ubwogero 7 hamwe n’ibindi bikoresho byose bikenerwa mu rugo.  Reba  amafoto n’Ubwiza bw’iyi nzu yaguzwe y’uyu mukobwa
 





 Yanditswe na Zihirambere Pacifique/Muhabura.rw 
"
5,imyidagaduro,entertainment,http://muhabura.rw/amakuru/imyidagaduro/article/umubyeyi-wa-michael-jackson-yajyanywe-mu-bitaro,Umubyeyi wa Michael Jackson yajyanywe mu bitaro igitaraganya," Joe Jackson, umubyeyi ma Michael Jackson, Janet Jackson ndetse na Jackson 5 ubu arimu bitaro nyuma yo y’aho yari ari kwa muganga usanzwe ukurikirana ubuzima bwe aho yaje gucika intege maze yirukankirizwa mu bitaro ahon’umuryango we wahise umugeraho byihuse.
 Amakuru dukesha TMZ avuga ko uyu musaza w’imyaka 87 yari yasuye muganga we kuwa Gatanu tariki 13/05, maze igihe yarimo amusuzuma yafashwen’umuriro mwinshi cyane. Uyu muganga rero ngo ntiyazuyaje ngo amugumane iwe ahubwo yahise amwohereza ku bitaro aho bahise bamugumana kugira ngo basuzume uko ubuzima bwe bumeze aho akiri kugeza magingo aya. Abaganga ngo bakomeje gukurikirana ngo barebe uko ubuzima bwe buhagaze gusa ngo ntibatangaza icyaba kimutera uwo muriro ndetse no kumererwa nabi bigeze aho. Umuryango we rero ukaba ukomeje kumuba hafi no kumurwaza. Umukobwa we Jermain Jackson yatangarije TMZ ko abona hari ikiri guhinduka ndetse ngo ise ari kugenda amererwa neza gahoro gahoro. Ibi rero bikaba bimaze kuba nka karande kuri uyu musaza kwibasirwa n’uburwayi butunguranye. Ibi byari byamubayeho mu mwaka wa 2012 aho bari batangiye kumubarira mu mirambo na none byongera kuba ubwo mu 2015 ubwi yari mu ndege yerekeza muri Brazil birangira nabwo ajyanywe mu bitaro ndetse amarayo igihe kitarigito. TMZ ikaba ibwira abafana b’uyu muryango kuba bakwitegura kwakira amakurur atarimeza kuri uyu musaza kuko kuri iyi nshuro ubona byafashe indi ntera. Yanditswe na ZIhirambere Pacifique/Muhabura.rw"
5,imyidagaduro,entertainment,http://muhabura.rw/amakuru/imyidagaduro/article/beyonce-agiye-gufashwa-na-se-umubyara-mu-bitaramo,Beyonce agiye gufashwa na se umubyara mu bitaramo.," Beyonce, umuhanzikazi guturuka muri Leta Zunze Ubumwez’Amerika ari muri gahunda yo gukora ibitaramo hirya no hino muri leta z’icyo gihugu ngo aho azibanda cyane muri Leta ya Texas. Ni muri gahunda ngo yise “Formation Tour” aho ngo azazenguruka intara ya Texas mu gace kitwa Houston akora ibitaramo. Ise wa Beyonce ngo akaba afite gahunda yo gufasha umukobwa we muri ibyo bitaramo, ngo aho ajyana nawe muri ibyo bitaramo ndetse akamufasha no mu mitegurire yabyo. Tina Lawson, nyina wa Beyonce yashyize ifoto hanze y’uwari umugabo we  ari kumwe n’umukobwa wabo ubundi ayikurikiza amagambo yerekana koyishimiye ubwo bufatanye bw’umwanana se. yagize ati; “nishimiye cyane iki gitaramo cyo muri Houston. Ntewe ishema no kuba uri papa w’umwana wange” Tubibutse ko Beyonce amazina ye nyakuri ari Beyonce Giselle Knowless-Carter, akaba ari umwanditsi w’indirimbo, umuririmbyi ndetse n’umukinnyi wa filime akaba n’umugore w’icyamamare Jay-Z. Nyina na se bakaba baratandukanye gusa kugeza ubu umubano wabo ukaba wifashe neza muri iyi minsi.
 Beyonce knowless/Photo:Interineti  Yanditswe na Zihirambere Pacifique/Muhabura.rw"
5,imyidagaduro,entertainment,http://muhabura.rw/amakuru/imyidagaduro/article/umunyarwandakazi-yaciye-agahigo-ku-rwego-rwa-afurika,Umunyarwandakazi yaciye agahigo ku rwego rwa Afurika," Mu mpera z’icyumweru gishize, umunyarwandakazi uzwiho kumurika imideli ari we Cynthia Rupari yahawe igihembo cyo kwitwara neza “The best fashion designers at the show” muri Guinea-Conakry. Ubwo yavaga muri Guinea-Conakry Rupari mu kiganiro n’ikinyamakuru Izuba Rirashe yagize ati “naje ejo ku wa Kabiri mvuye muri Guinea-Conakry aho nari nitabiriye igikorwa cyo kwereka imideli, mpabwa igihembo nk’umunyandeli mwiza ku rusha abandi.” Akomeza avuga ko ibi ari iby’agaciro kuri we ndetse no ku gihugu.
Iki gikorwa cyo kumurika imideli yari yagitumiwemo na sosiyete yitwa “G.S.M.C.G” (Groupement des stylistes, modelistes et createurs de Guinee). Iki gikorwa cyabereye mu nzu mberabyombi yitwa “Salle de spectacle de Prima Center”.

 Yanditswe na Ubwanditsi/Muhabura.rw"
5,imyidagaduro,entertainment,http://muhabura.rw/amakuru/imyidagaduro/article/ese-wari-uziko-radio-yozaga-imodoka-ya-weasel-mbere-y-uko,Ese wari uziko Radio yozaga imodoka ya Weasel mbere y’uko bakora itsinda Good Life? Byinshi ku rugendo rw’aba bahanzi," Wari uzi ko Mozey Radio umenyerwe nka Radio muri muzika guturuka mu gihugu cy’abaturanyi cya Uganda akaba arinume mu bagize itsinda Good Life na none rikorera muzika muri icyo gihugu rigizwe n’umuhanzi Radio na Weasel ndetse n’abandi batandukanye, yakoraga akazi ko koza imodoka ya Weasel mbere yo kwinjira muri muzika akaba ngo yari afite inzozo zo kuzaba umuririmbyi nibura muri Leone Island. Amakuru dukesha howwe.biz avuga ko Radio yakoraga muri Leone Island akazi ko koza imodoka ya Chameleon na Weasel. Yari umusore muto wakoraga ibishoboka byose kugira ngo abe yabasha kumenyekana harimo nyine no gukora isuku y’izomodoka y’abo yitaga ba shebuja mazeakishyurwa amafranga yamufashaga kwishyura ubukode ndetse n’ibyo kurya kugeza ubwo yaje kugirirwa ikizere cyo kwinjira muri Leonde Island nk’umuririmbyi wabo. Radio yabigezeho. Bijya gutangira, yahawe amahirwe yo kujya ajyana na Weasel na Chameleon mu bitaramo ariko akagenda Atari umuririmbyi ahubwo ari nk’umurinzi(bodyguard) akaba kandi ataranabihemberwaga ahubwo byari nka promosiyo babaga abamuhaye.. Abandi bicaraga mu myanya y’icyubahiro bakanywa n’inzoga zihenze, abandi bagahezwa ndetse ntibabashe kujya no mu myanya y’abakomeye. Radio rero yari muri abo. Nubwo rero Radio yakoraga ako kazi kose, yari n’umwemubaririmbyibakomeye babaga muri Leone Island. Nyuma y’ibyo kandi yari n’inshuti ikomeye ya Weasel, umuvandimwe Chameleon we ngo nta mpuhwe yamugiriraga kuko yamufataga nk’abandi bakozi bose. Umunsi umwengo bagiye mu gitaramo maze Chameleoneabura abaririmbyibe kuko ngo bari bamutorotse mazeabari baziimiririmbireya Radio bamuha micro nk’umufasha mazeafasha Chameleon kuririmba. Kuva ubwo nibwo yatangioye kugaragara ku rubyiniro ariko iteka akaza ari nk’umufasha(backup singer). Muri icyogihe cyose rero Weasel na Radio bari abanditsi beza b’indirimbo baribagize Leone Island, kuko ngo hari indirimbo nyinshi banditse nyamara ntizahabwa agaciro ndetse ntibanabihemberwa. Bakomeje kunyura mu bihe bibi mu masoya Chameleon kugeza mu mwaka wa 2008 ubwo babaye nk’abarambiwe ubucakara bwe maze bamwigumurahobashinga iryabo tsinda baryita Good Life. Bakimara gukora iryo tsinda bamenyekanye mugahe gato cyane nyuma yo gushyira indirimbo nka Nakudata, Bread and Butter, Zuena, Lwaki Onumya, Nyambura n’izindi zakunzwe cyane hanze. Uku kwigumura kuri Chameleonena Leone Island kwabyaye impaka za ngo turwane(beef) hagati y’aba bahanzi bose byanavuzwe cyane mu bitangazamakuru kugeza ubwo hagiye hazamo intambara zaba iz’amagambo ndetse no mu bikorwa. M’Ukuboza 2013, ibi byamamare nibwo byongeye kwicara biga ku byabo maze bongera kwiyunga n’uwahoze ari boss wabo muri Leone Island Jose Chameleon nyuma yo guhera muri 2008 badacana uwaka, bongera kwishyira hamwe nk’kipe ndetse bafatanya no gutegura igitaramo cya Chameleon yise “Tubonge” baranacyitabira ndetse baririmbamo mu 2014. Ubu bakaba bakiri gukorana neza ndetse bafitanye n’umushinga w’indirimbo bise “Remember Me”  bateganya kuzafatira amashusho yayo muri Afrika y’Epfo mu byumweru bibiri biri imbere. Turakomeza tubakurikiranire.






Yanditswe na Zihirambere Pacifique/Muhabura.rw"
5,imyidagaduro,entertainment,http://muhabura.rw/amakuru/imyidagaduro/article/gakenke-hakozwe-indirimbo-ihumuriza-abahungabanijwe-n-ibiza,Gakenke: Hakozwe indirimbo ihumuriza abahungabanijwe n’Ibiza biherutse kubahekura," Nyuma y’Amahano aherutse kugwirira u Rwanda agatwara abagera kuri 49 mu gihugu hose ubu Itsinda ry’Abahanzi bakorera umuziki mu Ntara y’Amajyaruguru by’Umwihariko Akarere ka Gakenke bakoze indirimbo yitwa IBIZA BYA GAKENKE  bayitura abahungabanijwe ndetse bakabura ababo muri aka karere no mu gihugu hose. Mu kiganiro na  Pazzo J  watunganije iyi ndirimbo mu buryo bw’Amajwi ndetse akagira uruhare rukomeye mu ikorwa ry’iyi ndirimbo yatubwiye ko bababajwe ndetse bagasigwa iheruheru n’Ibiza biherutse kwibasira akarere kabo ka Gakenke hanyuma bakaba ari muri urwo rwego bahisemo gukora iyi ndirimbo kandi ngo bizeye ko izagera ku mitima y’Abanyarwanda ndetse bakomeje no kubihanganisha kubyabaye baba abo byakozeho, ababuze ababo, ndetse n’abo ibyabo byasenyutse bikanangirika.


 Producer Pazzo J watunganyije indirimbo ""IBIZA BYA GAKENKE"" ndetse anagira uruhare mu ishyirwa hanze ry’iyi ndirimbo  Abajijwe niba harabayeho ubufatanye na Minisiteri ifite Ibiza mu nshingano zayo cyangwa Akarere ka Gakenke muri rusange kugira ngo iyi ndirimbo isohoke Producer Pazzo J yatubwiyeko we nk’Umuntu ufite inzu itunganya imiziki kandi akaba akorera muri aka karere ka Gakenke yafashe umwanzuro wo kuba yagira uruhare n’Umusanzu mukubaka akarere akoreramo dore ko ari nako avukamo. Pazzo J yabisobanuye muri aya magambo ati: “Ngewe ubusanzwe naricaye nyuma y’ibyari bimaze kugwirira akarere kacu numva hari icyo ngomba gukora mbifashijwemo na GK Studio (Inzu itunganya imiziki mu Gakenke) hanyuma mpamagara abahanzi batandukanye harimo na Bright Bigger ndetse n’abandi dufata umwanzuro wo gukora iyi ndirimbo tuyita “Ibiza bya Gakenke” .
 Umuhanzi Bright Bigger wemeza ko umusanzu w’Umuhanzi wagakwiye kuba uza imbere mu kubaka igihugu   Bright Bigger  nk’Umwe mu bahanzi basanzwe bafite izina rikomeye muri iyi Ntara y’Amajyaruguru nawe ukorera umuziki we Muri Gakenke yatubwiye ko yashimishijwe no kugaragara muri iyi ndirimbo cyane ko ari indirimbo ifite ubutumwa bwo gutabariza Igihugu n’Abaturarwanda. Iyi ndirimbo kandi usibye Bright Bigger na Pazzo J bayigaragaramo hari n’abandi bahanzi batandukanye bo muri aka karere bayigaragaramo. Yanditswe na Akayezu Snappy/Muhabura.rw"
11,iyobokamana,religion,http://muhabura.rw/amakuru/iyobokamana/article/banze-kwishyura-ibihumbi-930-by-amadorari-ku-misoro-ngo,Banze kwishyura ibihumbi 930 by’amadorari ku misoro ngo Imana ntibyemera birangira bishyuye miliyoni ebyiri z’amadorari," Abavandimwe b’abakirisitu bo muri Australia banze gutanga umusoro ku nyungu bavuga ko binyuranyije n’ubushake bw’Imana, ubu baciwe arenga miliyoni ebyiri z’amadorari ya Australia (ni angana na miliyoni imwe n’ibihumbi 400 by’amadorari y’Amerika). Rembertus Cornelis Beerepoot na mushiki we Fanny Alida Beerepoot, b’ahitwa Tasmania muri Australia, banze gutanga umusoro ku nyungu kuva mu 2011. Isambu n’ibikorwa by’ubworozi byabo byarafashwe bigurishwa n’ubuyobozi bw’aho batuye mu 2017 nyuma yo kwanga gusora ibirarane by’imyaka irindwi. Alida Beerepoot yabwiye urukiko ati ""Nta kintu dutunze kuko turi abayo [Imana]"". Aba bavandimwe, ejo ku wa gatatu bagiye mu rukiko rw’ikirenga rwa Tasmania, nyuma yo kutishyura amadorari 930,000 y’imisoro ku nyungu n’ibindi bihano bahawe mu 2017 nk’uko bivugwa na ABC News. Cornelis Beerepoot yavuze ko itegeko ry’Imana ari ryo tegeko ry’ikirenga ku butaka bwabo kandi ko gutegeka abantu gusora ari ugusuzugura Imana ariyo ibatunze, igikorwa ngo kizana imivumo…mu buryo bw’amapfa n’ubugumba. Igitangazamakuru ABC News cyo muri Australia gisubiramo amagambo ya Cornelis agira ati ""Kuvana ibyacu n’icyizere cyacu ku Mana tukabiha Commonwealth bisobanuye kugumuka ku Mana, bityo ni ukwica itegeko rya mbere ryayo"". Mu mwanzuro we, umucamanza Stephen Holt yavuze ko nubwo abona aba bavandimwe bakomeye ku kwemera kwabo, ariko nta n’umurongo wa Bibiliya ushimangira ingingo yabo. Yagize ati ""Uko mbyumva, ni uko Bibiliya ivuga ko iby’abantu n’iby’Imana bikorwa mu buryo butandukanye n’ahantu hatandukanye"". Urukiko rwategetse Cornelis Beerepoot kwishyura miliyoni 1,7 y’amadorari ya Australia naho Alida Beerepoot akishyura miliyoni 1,16 z’amadorari ya Australia. Aya yose akaba akubiyemo ibirarane by’imisoro ku nyungu banze kwishyura, ibihano, inyungu z’iriya misoro, amagarama y’urubanza n’inyandiko z’urukiko.

Amadorari ya Australia
MUHABURA.RW"
11,iyobokamana,religion,http://muhabura.rw/amakuru/iyobokamana/article/perezida-kagame-arakibaza-uburyo-abanyamadini-muri-jenoside,Perezida Kagame arakibaza uburyo abanyamadini muri Jenoside bahindutse abaranga b’aho abicwa bari," Perezida Paul Kagame yavuze ko Abanyarwanda bafite akazi gakomeye ko kwihanaguraho inenge basigiwe na Jenoside yakorewe Abatutsi mu 1994, akomoza by’umwihariko ku banyamadini bayigizemo uruhare. Yabigarutseho kuri uyu wa 9 Nyakanga 2019 mu ijambo risoza amahugurwa ku miyoborere yiswe ‘‘Driven Leadership Gathering’’ yateguwe n’Umuryango ugamije kubiba amahoro mu Rwanda no mu basenga Imana wa PEACE Plan Rwanda. Aya mahugurwa yitabiriwe n’abagera ku 2000 barimo abayobozi mu nzego za leta n’izigenga ndetse n’abanyamadini, yabereye muri Kigali Convention Centre. Perezida Kagame yavuze ko amateka igihugu cyanyuzemo yakigejeje kuri Jenoside yahitanye ubuzima bw’Abatutsi basaga miliyoni akwiye gusiga isomo rifatika ku gihugu. Yagize ati ‘‘Amateka dufite nayo ndizera ko byavuyemo isomo. Sindasobanukirwa neza kumva abantu bahagararaga imbere y’abandi bigisha, barangiza izo nsengero zikaba izo kwiciramo abantu. Abigishaga akaba aribo batunga agatoki berekana aho abantu bahigwaga bari.’’ Yakomeje avuga ko ‘‘Iyo ni inenge izahora idukurikirana ku buryo nk’u Rwanda tugomba gukora ibidasanzwe mu guhangana n’iki kintu kidasanzwe.
Dufite akazi gakomeye ko kwihanaguraho iyo nenge itagira aho igarukira.’’ Perezida Kagame yavuze ko mu nyigisho zitangwa hakwiye gukurwamo amasomo y’ingenzi yo kubakiraho. Yakomeje avuga ko ‘‘Dufite akazi kenshi ko gukora. Ntitubuze inyigisho zitwigisha ibyo dukwiye gukora. Ahari intege nke tugenda twongera imbaraga mu guhindura Isi nziza. Tugomba guhera iwacu tugakora ibintu binoze hanyuma tukajya ahandi.’’ Abanyamadini bakunze gushinjwa uruhare muri Jenoside yakorewe Abatutsi, aho zimwe mu nsengero zigishirizwagamo zahindutse ahantu ho kwicira abashakaga ubuhungiro. MUHABURA.RW"
11,iyobokamana,religion,http://muhabura.rw/amakuru/iyobokamana/article/abanyamadini-bakwiye-kumva-ko-bafite-uruhare-runini-mu,Abanyamadini bakwiye kumva ko bafite uruhare runini mu gukumira ibyaha-CIP Umutesi," Kuri uyu wa 23 Kamena, mu karere ka Nyarugenge ku musigiti wa Nyarugenge umuvugizi wa Polisi mu mujyi wa Kigali Chief Inspector of Police (CIP) Marie Gorette Umutesi yatanze ikiganiro ku bayoboke b’idini ya Islam bagera 100 kwirinda ibyaha no gusobanukirwa ubukangurambaga bwa Gerayo Amahoro Polisi yatangije. CIP Umutesi yavuze ko aribyiza kwegera abanyamadini bakigishwa kugira uruhare mu gukumira ibyaha,batangira amakuru ku gihe. Yagize ati “Abanyamadini bakwiye kumva ko bafite uruhare runini mu gukumira ibyaha,ntibikwiye ko inzego zishinzwe umutekano arizo zibirwanya gusa kuko aho bikorerwa cyane ari mu mudigudu batuyemo .Mukwiye kuba abambere mu kugira uruhare mu kubirwanya mwubaka u Rwanda ruzira ibyaha twese abaturwanda twifuza.” yakomeje avuga  ko abanyamadini bakwiye kuba abafatanyabikorwa ba mbere b’ibanze mu gukumira ibyaha, mu gihe bari kwigisha abayoboke bakwiye kujya banyuzamo bakabakangurira no kurwanya ibyaha nk’ibiyobyabwenge,amakimbirane yo mu miryango n’ibindi ndetse bakabashishikariza no gutangira amakuru ku gihe, ibi biramutse bikozwe gutyo ibyaha byajya bikumirwa bitaraba. CIP Umutesi yakomeje abwira aba bayoboke b’idini ya Islam guhaguruka bagafataniriza hamwe mu bukangurambaga bwa Gerayo Amahoro Polisi yatangije bugamije kurwanya impanuka zo mu muhanda. Ati “Polisi y’u Rwanda yatangije ubukangurambaga bwo kurwanya impanuka zo mu muhanda, mukwiye kumva ko mufitemo uruhare, mu kuzikumira nk’abantu bakoresha umuhanda kuko Polisi ntiyazirwanya yonyine hatabaye ho ubufatanye na mwe.” Yakomeje ababwira ko umuntu wese ukoresha umuhanda akwiye kumva ko kubahiriza amategeko awugenga bimureba; agendera ahabugenewe, y’ubahiriza ibimenyetso bya wo ndetse n’andi mabwiriza agengwa na wo. Umuvugizi wa Polisi mu mujyi wa Kigali yababwiye ko umuntu wese akwiye gufata urugendo yifuza kugera aho agiye amahoro akaba ari nako abyifuriza abandi. Ibi rero kugira ngo bigerweho n’uko buri wese asabwa kwirinda impanuka zo mu muhanda akazirinda n’abandi. Nyuma y’ibi biganiro byahuje Polisi n’abayoboke b’idini ya Islam biyemeje gufatanya na Polisi mu gukumira ibyaha batangira amakuru ku gihe kandi bakagira n’uruhare runini mu gukumira impanuka zo mu muhanda mu rwego rwo kurengera ubuzima bw’abaturarwanda Niyomugabo Albert /Muhabura.rw "
11,iyobokamana,religion,http://muhabura.rw/amakuru/iyobokamana/article/bwa-mbere-ku-irayidi-mufti-w-u-rwanda-yavuze-ku-butumwa-bwa,Bwa mbere ku irayidi Mufti w’u Rwanda yavuze ku butumwa bwa Vaticani," Mu nyigisho y’isengesho ribanziriza uyu munsi w’irayidi, Mufti w’u Rwanda yabwiye abaryitabiriye ku butumwa bohererejwe n’ubuyobozi bwa Kiliziya Gatolika i Vaticani. Mu ntangiriro z’igisibo gitagatifu cy’abayisilamu, umuyobozi w’inama ya Papa ishinzwe ibiganiro n’andi madini - yashyizweho n’umushumba wa Kiliziya Gatolika ku isi - yandikiye ibaruwa imiryango ya kisilamu ku isi ibabwira ko yifatanyije na bo muri iki gisibo. Ibaruwa y’iyi nama y’i Vaticani - BBC yabonye - ikubiyemo ubutumwa busaba ubufatanye, koroherana, guha abantu ubwisanzure mu guhitamo, ubwisanzure mu bitekerezo no kubitanga. Igira iti: ""Kugira ngo abakristu n’abayisiramu - nk’abavandimwe - dukorere hamwe tugana ku cyiza"". Mu nyigisho ya none kuri sitade ya Kigali, Mufti w’u Rwanda, Sheikh Salim Hitimana, yashimye iby’ubu butumwa bwa Vaticani busaba ubworoherane no kubana mu mahoro kw’abadahuje ukwemera. Ni ubwa mbere mu isengesho ry’umunsi nk’uyu w’irayidi i Kigali bari bagarutse ku butumwa bwa Kiliziya Gatolika. Nyuma y’isengesho, Mufti w’u Rwanda yabwiye BBC ati: ""Mu byo navuze harimo ibyo nakuye muri ubu butumwa bwa nyirubutungane Papa bugendereye gusaba amadini atandukanye gufasha isi n’abantu kubona ituze no gusenga Imana batekanye"". Mu butumwa bwanditse, Zubel Sebarashi, umuyisiramu witabiriye iri sengesho i Kigali, yabwiye BBC ko we yatunguwe no kumva Mufti yigisha ku butumwa bwa Vaticani kuko ari ubwa mbere yari abibonye. Avuga ati: ""Natunguwe, amadini ndabona bashaka kuzayahuza akaba rimwe"". Musenyeri Antoine Kambanda, umuyobozi wa Kiliziya Gatolika mu Rwanda, avuga ko intambwe Papa Francis yateye yo guhuza amadini akaganira, yafunguye amarembo bituma ubu aya madini ari kunoza umubano.


Mufti w’u Rwanda Sheikh Salim Hitimana
Niyomugabo Albert /MUHABURA.RW"
11,iyobokamana,religion,http://muhabura.rw/amakuru/iyobokamana/article/umuyobozi-wa-dove-hotel-yaguwe-gitumo-yakira-ruswa-y,Umuyobozi wa Dove Hotel yaguwe gitumo yakira ruswa y’akayabo k’ibihumbi 500frw," Umuyobozi wa Dove Hotel y’ Itorero rya Pentekote mu Rwanda [ADEPR], yatawe muri yombi n’inzego z’ubugenzacyaha yakira ruswa y’ibihumbi 500Frw. Uyu muyobozi witwa Mbanda Samuel, yatawe muri yombi ku gicamunsi cyo kuri uyu wa 11 Gicurasi 2019. Umuvugizi w’Urwego rw’Ubugenzacyaha, Mbabazi Modeste, yemereye umunyamakuru ko yafatiwe mu cyuho yakira ruswa y’ibihumbi 500Frw, akaba afungiye kuri Sitasiyo ya RIB Nyarugenge. Ati “Arafunzwe, yafatiwe mu cyuho yakira ruswa y’ibihumbi 500Frw.” Uyu Mbanda Samuel yahawe akazi kuri Dove Hotel avuye mu mushinga wa Compassion ya Kabarondo mu karere ka Kayonza. Itegeko rihana ruswa mu ngingo yaryo ya kane riteganya ko umuntu wese usaba, utanga cyangwa wakira, mu buryo ubwo ari bwo bwose, indonke iyo ari yo yose, kuri we cyangwa ku wundi muntu, iyo abihamijwe n’urukiko ahanishwa igifungo kirenze imyaka itanu ariko kitarenze imyaka irindwi n’ihazabu y’amafaranga y’u Rwanda yikubye inshuro kuva kuri eshatu kugeza kuri eshanu z’agaciro k’indonke yatse cyangwa yakiriye. MUHABURA.RW"
11,iyobokamana,religion,http://muhabura.rw/amakuru/iyobokamana/article/menya-byinshi-ku-kwezi-gutagatifu-kwa-ramadhan-n-icyo,Menya byinshi ku kwezi gutagatifu kwa Ramadhan n’icyo gusobanura ku ba Islam," Ukwezi gutagatifu kwa Ramadhan biteganyijwe ko guzatangira hagati muri kwezi kwa Gicurasi, kugasozwa n’ubundi hagati mu Kwezi kwa Kamena, ni ukuvuga ko kuzatangira hagati ya taliki 15 na 17 ku gasozwa hagati ya 14 na 16, bitewe nuko igaragara ry’ukwezi riba ryifashe ( itangira n’isozwa ry’ukwezi kwa Ramadhan rigenwa n’igaragara ry’ukwezi). Ijoro ry’imbaraga cyangwa se ijoro ry’imigisha (Raila Tul Kadir) niryo joro rifatwa nk’ijoro rikomeye kuruta andi majoro yose aba mu mwaka.Iri joro kandi niryo joro ryamanutsemo igitabo gitagatifu cya Kor’ani ubwo intuma y’Imana Muhamadi (s.a.w) yabonekerwaga. Iri joro riboneka mu minsi 15 ya nyuma by’umwihariko mu tariki y’ibiharwe mu majoro 3  yanyuma y’ukwezi gutagatifu kwa Ramadhan, ni ukuvuga hagati ya tariki 25,27 cyangwa 29 ku ngenga bihe ya ki Isilamu. Umunsi mukuru mutagatifu wa Eid al-Fitr niwo munsi usoza igisibo cya Ramadhan ugatingiza ukwezi guhya ku Ukwakira ku ngengabihe y’Abayisilamu (shawal) Kubahiriza uku kwezi gutagatifu kwa Ramadhan ni ukubahiriza imwe mu nkingi 5 mu zigize idini ya Isilamu. Muri uku kwezi indamukanyo y’abayisilamu irahinduka bagasuhuzanya bagira bati Ramadan Mubarak bisobanura ngo Ramadhan nziza gusa ntabwo ihinduka ngo ikureho iyari isanzweho (Asalam alayikum walahamatulillah wa balakatu), ahubwo nayo irakoreshwa nk’uko bisanzwe. Ese muri uku kwezi kwa Ramadhan bigenda bite? Ijambo Ramadhan rikomoka ku ijambo ry’icyarabu ramiḍa cyangwa ar-ramaḍ risobanura ubushyuhe butwika ibihe by’ubushyuhe. Gusiba muri uku kwezi ni itegeko ku bayisilamu bafite imyaka y’ubukure usibye abarwayi, abari mu ngendo, abari mu zabukuru, abagore batwite, abari kuva amaraso n’abarwaye indwara zidakira nka diyabete n’izindi. Igisibo gitangira izuba rirashe kigasozwa rirenze, ugusiba gutangizwa n’ifunguro ryo mu gicuku ryitwa suhur ( idaku) kigasozwa n’ifunguro ry’umugoroba rimenyerewe nk’ifutari. Muri uku kwezzi abayisilamu bakangukira amasengesho kurushaho kimwe n’ibindi bikorwa by’ubugira neza, kandi abayisilamu bihatira kugira imyitwarire myiza kurushaho buri wese ku giti cye. Nkuko biyiriza nta kurya,kunywa, kunywa itabi, imibonano mpuzabitsina kubashakanye n’ibindi ni nako abayisilamu bihatira gusoma cyane igitabo cya kor’ani muri uku kwezi. Ni ukubera iki Abayisilamu biyiriza mu gisibo cya Ramadhan? Ukwezi kwa Ramadhan gufatwa nk’ukwezi ko kongera kwigenzura mu bijyanye n’ukwemera Imana, kugandukira Imana no kongera ibikorwa byo kuramya imana mu myemerere y’abayisilamu. Abayisilamu muri uku kwezi baba bitezweho gushyira imbaraga nyinshi mu bintu birimo kwigisha, cyane cyane iyi dini, gusobanura ibyerekeye kwiyiriza aho baba bakangurira abantu gucunga cyane ibijyanye n’imyifatire yabo igihe biyirije no kugirira impuhwe zirenze abakene. Usibye kuba abayisilamu muri uku kwezi badafata amafunguro n’ibinyobwa kumanywa, baba babujijwe kandi kunywa itabi no gukora imibonano mpuzabitsina ku bashakanye. Igikorwa cyo gusiba ni igikorwa cyo koza roho ukabikora witandukanya n’isi kandi ukareka burundu ibyaha byakozwe mu mezi yashize kuko abayisilamu bizerako bahita bababarirwa ibyaba byakozwe mu mezi yabanjirije uku kwezi.

Muri uku kwezi Abayisilam basangira ifunguro rya nimugoroba rizwi nk’ifutari
Ese hari abemerewe kudasiba kandi ari abayisilamu? Umusaza cyangwa umukecuru ushaje cyane ku buryo adashobora gusiba kubera izabukuru kimwe n’umurwayi urwaye indwara ihoraho itamwemerera gusiba, abo bose bemerewe kurya ku manywa muri uko Kwezi kwa Ramadhan, ariko bakaba bafite inshingano zo gutanga ingurane yo kugaburira umukene umwe buri munsi kugeza igisibo kirangiye. Gukora kimwe mubyo twavuze haruguru birimo kurya, kunywa n’ibindi,… nibyo byica igisibo. Yanditswe na Habarurema Djamali"
11,iyobokamana,religion,http://muhabura.rw/amakuru/iyobokamana/article/mu-ntangiriro-z-ukuboza-2018-nibwo-hasakaye,Wa mupadiri uherutse gusezera kuri uyu murimo agiye gukora ubukwe n’umukobwa bakuranye," Padiri Nambajimana Donatien, wakoreraga ubutumwa muri Paruwasi ya Nyamasheke muri Diyosezi ya Cyangugu, uherutse gusezera uyu murimo w’ubusasurodoti akiyemeza inzira y’umukirisitu usanzwe ku mpamvu yise ize bwite agiye gukora ubukwe n’umukobwa bakuranye. Mu ntangiriro z’Ukuboza 2018 nibwo hasakaye iyo nkuru ariko gusezera uwo murimo w’abihayimana ntibyagarukiye aho, ahubwo Nambajimana yahise ava muri Kiliziya Gatolika ayoboka Itorero Angilikani, ubu asengera muri Paruwasi ya Remera. Gusa icyatumye asengera mu rindi torero nk’uko bamwe babivuga ni uko Kiliziya Gatolika itari gupfa guha umugisha isezerano rye n’uwo yihebeye, cyane ko yari yarayisezeranyije kuba umusaserudoti iteka ryose nk’uko iyo bagiye kwinjira muri uyu murimo basezerana babivuga."
11,iyobokamana,religion,http://muhabura.rw/amakuru/iyobokamana/article/perezida-kagame-yahaye-ikaze-abitabiriye-isengesho-ry,Perezida Kagame yahaye ikaze abitabiriye isengesho ry’iminsi icyenda ‘Ram Katha 2019’ i Kigali[AMAFOTO]," Perezida wa Repubulika y’u Rwanda Paul Kagame kuri uyu wa gatandatu tariki 20 Mata 2019, yahaye ikaze abitabiriye isengesho ry’iminsi icyenda ‘Ram Katha 2019’, avuga ko ari iby’igiciro kuba barahisemo u Rwanda. Aba banyamwuka baturuka mu gihugu cy’Ubuhinde, barongojwe imbere n’umuyobozi mu byumwuka Morari Bapu, bakaba babanje kunamira abazize Jenoside yakorewe Abatutsi baruhukiye mu rwibutso rwa Kigali ku Gisozi. Perezida Kagame yagize ati “Ni icyubahiro kuri twe nk’u Rwanda kwakira iri sengesho. Murakaza neza murisanga kandi isengesho rizatange umusaruro uhambaye kurusha ikindi gihe.” Yashimiye kandi Morari Bapu agira ati “Ndashimira kandi umushyitsi wacu udasanzwe Bapu, uzwi muri Afurika. Turagushimira guhitamo u Rwanda, ukaba ugiye kurumaramo iminsi icyenda.” Perezida Kagame kandi yabashimiye kuba barahisemo kuza muri uku kwezi u Rwanda rwibukamo Jenoside yakorewe Abatutsi. Ati “Rwose turashima iki kimenyetso cyo kwifatanya natwe, kigaragaza amahame y’ukuri, urukundo ndetse no guhumurizanya. Ibyo bikaba ari ryo pfundo ry’inyigisho za Bapu. Mu Rwanda natwe ibyo dukora bihura cyane n’izi ndangagaciro eshatu.” Perezida Kagame yibukije kandi ko kuva mu myaka 25 ishize, abanyarwanda bahisemo ibiganiro bigamije kubaka ndetse no gukorera hamwe kugirango batsinde ikibi ndetse n’urwango. Ati “Imbaraga ndetse n’ubwitange bw’Abanyarwanda n’inshuti z’u Rwanda muri ibi bihe byari bigoye, byaduhaye igihugu twese twishimiye.” Perezida Kagame kandi yavuze ko mu bumenyi afite kuri Ram Katha, ari uko bashyira imbere ubworoherane ndetse n’ubufatanye. Ati “Namenye umusingi w’amasomo atangwa, ku birebana n’akamaro ko kuvanaho za kirazira ndetse n’imbibi hagati y’abantu, haba mu bihugu ndetse no ku isi hose.” Avuga ko ibi byakabereye buri wese urugero rwo kubana neza, mu bwubahane n’ubwumvikane. Ati “N’ubundi twese icyo dushaka ni ukugira uburyo bwo kubaho ubuzima bwacu kandi mu buryo bwiza ndetse tukanagira n’uruhare mu mibereho myiza y’abandi.”  











Chief Editor/MUHABURA.RW"
11,iyobokamana,religion,http://muhabura.rw/amakuru/iyobokamana/article/repubulika-ya-mbere-yayobowe-na-kayibanda-iyo,Gasabo:Muri ADEPR bemeza ko bamaze gusobanukirwa ko kwibuka ari igikorwa k’ingenzi n’Imana yategetse Abayisilaheri," Mu gikorwa cyo kwibuka ku nshuro ya 25 Jenoside yakorewe Abatutsi 1994,Itorero rya ADEPR Remera ryibutse abari abayobozi ndetse n’abakirisitu baryo bazize Jenoside yakorewe Abatutsi, aho bagaragaje ko mbere batumvaga neza igikorwa cyo kwibuka ariko magingo aya bemeza ko bahinduye imyumvire cyane ko n’Imana yategetse Abayisilaheri kwibuka. Ni mu gihe mu bihe byahise hari bamwe mu itorero rya ADEPR bafataga igikorwa cyo kwibuka nk’icyaha ku buryo uwo babonaga yagiye mu bikorwa byo kwibuka bamubonaga nk’umuntu unyuranyije n’amategeko y’Imana ndetse bakamubwira ko ari icyaha. Umushumba w’itoro rya ADEPR muri Paruwasi Remera akaba akuriye n’abandi mu karere ka Gasabo ,Kayiranga Theophile, avuga ko ibyo byabayeho ariko nkabakirisitu ba ADEPR babashije gusoma ijambo ry’Imana basanga kwibuka nabyo biri mu bintu Imana yategetse abayisilaheri kugira ngo babashe kurema amateka y’ahazaza. Ati""Nko mu madini uyu mwanya wo kwibuka wagiye ufata umwanaya muremure ngo abantu babyumve ariko twe muri ADEPR twagerageje kubyumva tugerageza gusoma ijambo ry’imana dusanga nta mpamvu umuntu atakwibuka amateke y’ibyabaye"". Akomeza agira ati""N’abayisilaheri bagiraga ibihe bakibuka ibyabo bakibuka ibyagiye bibaho ndetse n’Imana ikabibategeka kugira ngo babashe kubakira ku byabaye bityo bagene cyangwa se bareme amateka meza yo mu bihe biri imbere"". Umunyamabanga nshingwabikorwa w’umurenge wa Remera, Kalisa Jean Sauveur,ashima intambwe amatorero n’amadini amaze gutera mukumva neza no gusobanukirwa ibyabaye mu Rwanda kuko mbere ntibabashaga kuvuga ko habaye Jenoside yakorewe Abatutsi ahubwo ahubwo ugasanga bakabyita ko ari amahano n’ibindi bitandukanye. Ati ""Ubundi wasangaga babyitaga andi mazina ngo ni amahano,ibyagwiririye igihugu,mbese ntibabivuge mu mazina yabyo uko bikwiriye kwitwa.Noneho icyo tubona nk’ubuyobozi iyo batangiye gutinyuaka bakabivuga mu mazina yabyo ngo ni Jenoside yakorewe Abatutsi ntabwo ari itsimba stemba,ni ibikwereka ko imyumvire iginda ihinduka"". Avuga kandi ko abanyamatorero n’amadini aribo bagomba gufasha igihugu mu kwigisha abanyarwanda ndetse n’abakirisitu amateka yaranze u Rwanda kugira ngo babashe kwamagana ingengabitekerezo ya Jenoside. Gitif ati""Amatorero agira urahare rukomeye cyane ko baba bigisha ijambo ry’Imana.Iyo baganirije abaturage cyangwa abakirisitu ku bijyanye no kwanga no kwamagana ingengabitekerezo ya Jenoside ni ikintu kiba gikomeye cyane kuko hari icyo bihindura mu buzima bw’abakirisitu bayobora"". Yakomeje avuga ko ibi biganiro bizatuma ubumwe mu banyarwanda byumwihariko abakirisitu bubasha kugerwaho. Ati""Ni byiza ko abakirisitu bagira ibiganiro nk’ibi bakamenya ukuri kw’ibyabaye,bakamenya amateka y’igihugu cyacu kugira ngo bwa bumwe bw’abanyarwanda tubashe kubushimangira bizatume twubaka igihugu gitekanye kimeze neza  kubera ko gifite abaturage batekereza neza"". Magingo aya itorero rya ADEPR ryagize uruhare rukomeye mu gufasha Leta mu bikorwa bitandukanye birimo n’ibyo gutera inkunga abarokotse Jenoside yakorewe Abatutsi kuko mu karere ka Gasabo yashoboye kubakira imiryango y’abarokotse Jenoside yakorewe Abatutsi amazu 19 ari mu murenge wa Gikomero ndetse no kugira urahare mu gutangira abatishoboye ubwisungane mu kwivuza. Yanditswe na Habarurema Djamali"
11,iyobokamana,religion,http://muhabura.rw/amakuru/iyobokamana/article/perezida-kenya-yatunguye-abakirisitu-ubwo-babonaga,Perezida Kenyatta yatunguye abakirisitu ubwo yageraga ku rusengero wenyine nta murinzi afite," Perezida Uhuru Kenyatta wa Kenya kuri iki Cyumweru, itariki 17 Werurwe yatunguye abakirisitu mu rusengero ubwo bagiye kubona bicaranye nawe nta burinzi ubwo ari bwo bwose afite, aho bivugwa ko uyu mugabo akunze kwicisha bugufi mu gihe atari mu kazi. Kuri iki Cyumweru, Perezida Kenyatta ngo yatunguye abakirisitu kuri Bazilika yitiriwe Umuryango Wera (Holy Family Basilica) nyuma yo kujya mu misa ari wenyine. Mu mupira w’amaboko magufi wo mu bwoko bwa Polo n’ipantalo ya kaki ngo Perezida Kenyatta yinjiye mu kiliziya yiyoberanyije bitungura abari mu kiliziya babashije kumuca iryera nk’uko bitangazwa n’ikinyamakuru The Nairobian. Amakuru akavuga ko ari nyuma yo gusohoka mu modoka ye Mercedes G-Wagon yirabura yari atwaye, abantu bamenye ko perezida ahageze batangira kubyiganira kumusuhuza. Iyi ngo ikaba ari inshuro ya kabiri Perezida Uhuru Kenyatta agaragaye yitwaye ubwe nyuma y’aho yaherukaga kugaragara muri iyi modoka n’ubundi yitwaye mu mubyigano w’andi mamodoka. Perezida Kenyatta ngo akunze kwiyoberanya agakora urugendo wenyine nta burinzi
Ibi byabaye mu myaka itanu ishize ubwo umupolisi wo kumuhanda yatungurwaga nyuma yo guhagarika imodoka itaragaragazaga ko ari iy’umuyobozi, yahagarara Kenyatta agafungura ikirahuri akigaragaza mbere yo kwemererwa gukomeza. Icyo gihe ngo yagize ati “Ni mimi ofisa, fungua (Ni njyewe ofisiye, fungura.)” 
Mu myaka itanu ishize ubwo umupolisi wo kumuhanda yatungurwaga nyuma yo guhagarika imodoka yasaga nk’uwutari umuyobozi  Mu mwaka ushize nabwo kandi ngo Perezida Kenyatta yagaragaye agura ubunyobwa ku muhanda witiriwe ubwigenge (Uhuru Highway). Video yagiye ahagaragara imugaragaza avugana n’abana bari bari kugurisha ubunyobwa aho umwe muri bo yamubajije ati “Uragura?”, undi nawe mu kumusubiza agira ati “Birahagije uyu munsi, namaze kugura”. Akaba yarasubizaga arimo no guhekenya ubwo bunyobwa. Ubwo umwe muri abo bana wari wamuvumbuye ngo yahise amusaba amafaranga nawe akura ibandari ry’amafaranga mu mufuka ariha agatsiko k’abo bana arababwira ngo bagabane. 
Nyuma yo kuva mu misa yahise ajya mu kindi kirori afata selfi ari kumwe na na mucyerarugendo CS Najib Balala ndetse CS Amina Mohamed Niyomugabo Albert/MUHABURA.RW"
11,iyobokamana,religion,http://muhabura.rw/amakuru/iyobokamana/article/papa-francisco-yihaye-umukoro-wo-kurinda-abana-bafatwa-ku,Papa Francisco yihaye umukoro wo kurinda abana bafatwa ku ngufu n’abo yise ’amasega aryana’," Papa Francisco arasaba akomeje ko habaho intambara y’inkundura yo kurwanya abafata abana ku ngufu n’abakora ibindi byaha by’urukozasoni muri Kiliziya Gatulika. Avugira mu nama yaberaga i Vatikani yasuzumaga ibyo kurwanya ihohotera rishingiye ku gitsina rikorwa na bamwe mu biyeguriye Kiliziya, Papa Francisco yavuze ko Kiliziya izakora uko ishoboye kose igashyikiriza ubutabera ukekwaho icyo cyaha wese. Yakoresheje amagambo akomeye mu ijambo risoza ikoraniro ridasanzwe ry’abayobozi b’Inama z’Abepiskopi ku isi ryari rimaze iminsi itatu risuzuma uko Kiliziya yarinda abana ihohoterwa rishingiye ku gitsina. Papa Francisco yarahiye kuzarengera abana abarinda icyo yise “amasega Aryana” avuga ko nta na rimwe Kiliziya izigera ihishira abakoze ibyaha nk’ibyo. Yavuze ko abiyeguriye Kiliziya bakora bene ibyo byaha aribo bihitiyemo ubwabo kokamwa n’intege nke za muntu cyangwa uburwayi bityo bakaba barahindutse imbata za satani. Mu gukumira iri hohotera rishingiye ku gitsina, Papa yavuze ko amabwiriza agenga abiyeguriye kiliziya agiye kuvugururwa. Yagereranije abana bahohoterwa muri bene ubwo buryo n’ibitambo by’abantu bigikorwa “mu migenzo ya gipagani”. Nyuma y’isengengesho ryo ku cyumweru, Papa yabwiye abantu bari bakoraniye ku rubuga rwitiriwe Mutagatifu Petero i Vatikani ko amarorerwa yabaye muri Kiliziya y’ihohoterwa ry’abana yakomeje guhishirwa na bamwe mu bayigize. Avuga ko noneho Kiliziya yumvise amajwi y’abahohoterwa kandi ko yasabye imbabazi. Yarahiye kuzahindura Kiliziya ahantu heza abana bashobora kuba ntacyo bikanga kandi ko izakora ibishoboka byose kugirango yongere kugarurirwa icyizere. MUHABURA.RW"
11,iyobokamana,religion,http://muhabura.rw/amakuru/iyobokamana/article/sinifuza-kuzatunguka-imbere-y-imana-n-abantu-barwaye-bwaki,sinifuza kuzatunguka imbere y’Imana n’abantu barwaye bwaki- Perezida Kagame," Perezida wa Repubulika y’u Rwanda Paul Kagame yibukije abayobozi ko gusenga ari ingirakamaro, ariko bidakwiye gutuma abantu bahunga inshingano bari bafite. Yabivugiye mu isengesho ngarukamwaka rihuza abayobozi mu nzego zitandukanye, rizwi nka “National Prayer Breakfast”, ryabaye kuri iki cyumweru 13 Mutarama 2019. Ni isengesho riba rigamije kwimakaza indangagaciro za gikirisitu mu bayobozi, ariko hakabaho no gushimira Imana ku byiza yakoreye abanyarwanda n’u Rwanda mu mwaka uba utambutse, no kuyiragiza umwaka mushya. Muri iri sengesho Perezida Kagame yavuze ko n’ubwo gusenga ari byiza, bidakwiye gutuma abantu bahunga inshingano kabone n’ubwo zaba zikomeye, ngo bibwire ko bazasenga ibibazo bigakemuka. Yagize ati “Gusenga bikaza gusa no gukabya, ni nko guhunga ibikomeye ukwiriye kuba ukora bijyanya na za ndangagaciro ndetse byuzuza n’ibyo dusabwa n’Imana. Ntabwo dukwiriye kubihunga ngo twibwire ko ibikomeye byose tuzajya duhumiriza tugasenga bikoroha”. Umukuru w’igihugu yibukije abayobozi ko bagomba gusenga ariko bakabifatanya no kuzuza inshingano bahawe, ariko kandi anibutsa abayoborwa ko nabo bakwiye gufatanya n’abayobozi mu kubazamura. Ati “Ariko nabyo kugirango bishoboke, hagomba kubaho imibanire myiza n’imikoranire hagati y’abayobozi n’abayoborwa. Abayoborwa nabo bagomba gushyiraho akabo, bagomba kumva ngo erega natwe, usibye abayobozi badushinzwe kugirango tutamera dutya, natwe ubwacu dukwiye gushyiraho akacu ntitumere dutya”. Perezida wa Repubulika kandi yibukije abayobozi ko mbere yo kugirango hagire ubabaza ibyo batatunganyije neza mu nshingano zabo, bagomba kuba aribo ubwabo baba aba mbere mu kwibaza ibyo batujuje. Umukuru w’igihugu kandi yasabye abbyeyi gukurikirana imyigire y’abana babo cyane cyane abajya kwiga mu mahanga,kuko hari abahakura imico itari myiza, harimo no kunywa ibiyobyabwenge. Rev. Dr. Antoine Rutayisire wigishije ijambo ry’Imana yagarutse ku kamaro ko gukorera hamwe kw’abayobozi mu kuzana impinduka. Pasitoro Rutayisire yavuze ko mu buyobozi bukora nk’ikipe imwe haba hakenewemo ubushishozi, kugirango hakosorwe amakosa ashobora kugaragaramo akadindiza intego bafite. Ati ”Icya mbere ni ugukosora abafata icyerekezo gitandukanye n’icyo mujyamo, cyangwa abakurikira ibishashagirana ariko bitari impinduka nyakuri.  Nyakubahwa Perezida wa Repubulika waba ugiye gusura nk’ahantu, imihanda bakayitunganya, amazu bakayasiga amarange, bigashashagirana ariko nta mpinduka yabaye”."
11,iyobokamana,religion,http://muhabura.rw/amakuru/iyobokamana/article/ubushinjacyaha-bugiye-kujuririra-icyemezo-cy-irekurwa-ry,Ubushinjacyaha bugiye kujuririra icyemezo cy’irekurwa ry’abo kwa Rwigara," Umushinjacyaha Mukuru, Mutangana Jean Bosco, yemeje ko Ubushinjacyaha buzajuririra icyemezo cy’Urukiko Rukuru cyo kurekura Diane Rwigara n’umubyeyi we Mukangemanyi Adeline Rwigara, nyuma yo kutanyurwa n’imikirize y’urubanza. Nyuma y’uko umucamanza yanzuye ko nta bimenyetso bifatika Ubushinjacyaha bwatanze, yanzura ko ku birego byose, “urukiko rwemeje ko ikirego cy’ubushinjacyaha nta shingiro gifite.”  Yakomeje agira ati “rukaba rwemeje ko abo bamaze kuvugwa ari abere.” Ubushinjacyaha bwahise butangaza ko nk’uko bisanzwe bwubaha ibyemezo by’inkiko. Hanyuma mu butumwa bwanyujije kuri Twitter, bwakomeje bugira buti “Turaza gusoma neza dusesengure icyemezo cy’Urukiko mu rubanza rw’ubushinjacyaha bwarezemo Diane Rwigara n’abagenzi be, duhitemo icyo gukora hakurikijwe ibyo amategeko ateganya.” Mu kiganiro n’abanyamakuru kuri uyu wa Gatatu, Umushinjacyaha Mukuru, Mutangana Jean Bosco yavuze ko Ubushinjacyaha buzajuririra icyemezo cy’urukiko cyo kurekura Diane Rwigara n’umubyeyi we. Yagize ati ""Ntabwo twishimiye imikirize y’urubanza. Tuzajuririra kiriya cyemezo. Ubushinjacyaha nyuma yo gusubiramo urubanza twasanze tuzatanga ikirego mu Urukiko rw’Ubujurire.” Yavuze ko bumva ibimenyetso byatanzwe n’Ubushinjacyaha byari bihagije kuko Diane Rwigara na Nyina baregwaga ibyaha biremereye. Yakomeje agira ati “Twizeye ko Urukiko rw’Ubujurire nirwemera kwakira ubusabe bwacu ruzafata icyemezo.” Ku wa 6 Ukuboza nibwo Urukiko Rukuru rwagize abere Nshimiyimana Diane Rwigara na nyina Mukangemanyi Adeline, ku byaha baregwaga birimo gukora no gukoresha inyandiko mpimbano, kugambirira guteza imvururu muri rubanda n’icyaha cy’ivangura no gukurura amacakubiri. Diane Rwigara na nyina Mukangemanyi batawe muri yombi ku wa 23 Nzeri 2017. Ni urubanza rwaciwe rumaze umwaka umwe, amezi abiri n’iminsi 13. Yanditswe na Habarurema Djamali"
11,iyobokamana,religion,http://muhabura.rw/amakuru/iyobokamana/article/ababikira-babiri-bibye-amadorari-500-bayajyana-gukina,Ababikira babiri bibye amadorari 500 bayajyana gukina urusimbi," Ababikira babiri bakora kw’ishure rya Katolika i California bemeye ko bibye ibihumbi magana atanu y’amadolari y’Amerika (500$)bayakoresha mu kujya gukina urusimbi i Las Vegas. Ababikira Mary Kreuper na Lana Chang bibye ayo mafaranga kw’ishuri rya St James rya Katolika mu mujyi wa Torrance, hafi ya Los Angeles, bayajyana mu rusimbi. Uko ari babiri, bivugwa ko ari basomambike, bakuye ayo mafaranga kuri konte iriho amafaranga y’ishuri ndetse n’imfashanyo. Abo babikira, baherutse kujya mu kiruhuko cy’iza bukuru, bicujije kuri icyo cyaha. Mary Kreuper yari umuyobozi w’iryo shuri imyaka 29, mu gihe Lana Chang yakoze nk’umwarimu imyaka 20. bivugwa ko bibye ayo mafaranga mu gihe kingana n’imyaka 10 bakayakoresha mu ngendo no mu rusimbi. Mu ntangiriro z’iki cyumwe kuwa mbere, ishuri rya St James rya Katolika ryavuze ko abo babikira ""bicujije cyane"" ku byo bakoze, yongeraho ko n’aho igipolisi cyabimenyeshejwe nta bihano bazafatirwa Umuyobozi w’abo babikira bari mu muryango wa St Joseph w’i Carondelet, yanditse itangazo ku rubuga rwawo ati ""Abo babikira bemeye ko bitwaye nabi mu gukoresha amafaranga ibyo atari yateguriwe kandi bemeye gufasha mu mu iperereza."" Yakomeje agira ati""Umuryango wacu utewe impungenge kandi ubabajwe n’ibi bintu, ukaba unasabye n’imbabazi ku kababaro ako ari ko kose wateye imiryango irerera kuri iri shuri."" Mw’ikete yandikiye abakirisu, umukuru w’isengero Michael Meyers yagize ati""Ababikira Mary Margaret na Lana bicujije imbere yanje banansaba kubabwira ko batewe akababaro kanini n’ivyo bakoze bakaba banabasaba ikigongwe no kubavugira igisabisho."" Arishidiyoseze ya Los Angeles yavuze ko yabonye ko ayo mafaranga yabwe iri mu gikorwa gisanzwe cyo kureba uko amafaranga yakoreshejwe. Abo babikira bakora ibyo mugushyira amasheke y’amafara y’ishuri hamwe n’ayandi yaba abonetse ku yindi konte idakoreshwa n’iryo shuri. Niyomugabo Albert/MUHABURA.RW"
11,iyobokamana,religion,http://muhabura.rw/amakuru/iyobokamana/article/umupadiri-yishwe-n-amabandi-agiye-kubitsa-amaturo,Umupadiri yishwe n’amabandi agiye kubitsa amaturo," Kuri uyu wa Mbere tariki 10 Ukuboza mu masaha ya mu gitondo,umupadiri wo mu gihugu cya Kenya yishwe arashwe n’agatsiko k’amabandi yahise aburirwa irengero acikanye amaturo yari yatanzwe ku Cyumweru uyu mupadiri yari agiye kubitsa muri banki. Nk’uko byatangajwe n’umuuyobozi w’igipolisi ahitwa Kiambu witwa Adiel Nyange, ngo Padiri John Njoroge wo kuri Paruwasi ya Kinoo muri Kikuyu, mu birometero nka 25 mu burengerazuba bwa Nairobi, yitambitswe n’abagabo bane bari kuri moto 2 ubwo nawe yari mu modoka. The East African dukesha iyi nkuru ivuga ko baje kumurasa baramwica mbere yo gutwara igikapu cyari kirimo amaturo yari yatuwe ku Cyumweru bagahita baburirwa irengero. Umuyobozi w’igipolisi muri iki gice, Adiel  Nyange akaba avuga ko amabandi abiri muri yo yari afite imbunda zo mu bwoko bwa pistols, yitambitse Padiri wari utwaye Toyota Harrier bakamuhatira guparika. Ngo aya mabandi yasabye igikapu cyari kirimo amafaranga padiri yari ajyanye muri banki iri mu Mujyi wa Kikuyu. Nyuma y’icyo igipolisi gikeka ko cyari uguhangana, ayo mabandi ngo yakuyemo imbunda, umwe muri yo arasa padiri mu gituza anyujije mu kirahuri cy’imodoka mbere yo gufata igikapu na telephone ye. Igipolisi kikaba gitangaza ko cyatangiye iperereza kuri ubu bwicanyi buvanze n’ubujura bwabaye saa mbiri za mu gitondo. Niyomugabo Albert/MUHABURA.RW"
11,iyobokamana,religion,http://muhabura.rw/amakuru/iyobokamana/article/perezida-kagame-yifurije-abayisilamu-umunsi-mwiza,Perezida Kagame yifurije Abayisilamu Umunsi mwiza," Perezida Paul Kagame yifurije abayoboke b’Idini ya Islam umunsi mwiza wo gusoza igisibo gitagatifu uzwi nka Eid al-Fitr bizihije kuri iki Cyumweru tariki 24 Gicurasi 2020. Ni umunsi wizihijwe mu buryo budasanzwe kuko batahuriye hamwe bitewe n’ingamba zo kwirinda icyorezo cya COVID-19. Mu butumwa yanyujije ku rukuta rwe rwa Twitter, Perezida Kagame yagize ati “Eid Mubarak ku bavandimwe bacu bayizihiza bo mu Rwanda no hirya no hino ku Isi. Mbifurije mwese Eid al-fitr y’umugisha kandi itekanye.” Eid-el-Fitr ni umunsi usoza ukwezi kw’Igisibo gitagatifu ku bayoboke ba Islam ufatwa nk’ukomeye. Bawukoraho ibyiza byinshi harimo gusangirira hamwe ifunguro, abafite ubushobozi bakazirikana abatabufite ndetse hakabaho n’ibikorwa byo gufasha abatishoboye. Warangwaga n’urujya n’uruza rw’Abayisilamu bambaye amakanzu y’urwererane, ubabona bose bafite akanyamuneza ku maso, basuhuzanya ubutitsa indamukanyo yifurizanya Eid el-Fitr nziza bagira bati “Eid Mubarak”. Kuri iyi nshuro isengesho ryabahurizaga kuri Stade ya Kigali i Nyamirambo ryizihirijwe kuri Televiziyo na Radio by’Igihugu kubera ingamba zafashwe mu guhangana n’ikwirakwira rya Coronavirus. MUHABURA.RW "
11,iyobokamana,religion,http://muhabura.rw/amakuru/iyobokamana/article/nuko-ntimukiganyire-mugirango-tuzarya-iki-cyangwa-ngo,Nuko ntimukiganyire mugirango ‘Tuzarya iki?’Cyangwa ngo ‘Tuzanywa iki? -  Pastor Salomon E. BIGANIRO," Pastor Salomon E. BIGANIRO uyobora itorero ryitwa Flame of the hory spririt Embassy  avuga ko abagize ubwoko bw’Imana badakwiye gushidikanya kw’ Ijambo ryayo Bibiriya igira iti "" Nuko ntimukiganyire mugirango ‘Tuzarya iki?’Cyangwa ngo ‘Tuzanywa iki?’Cyangwa ngo ‘Tuzambara iki?’Kuko ibyo byose abapagani babishaka, kandi So wo mu ijuru azi ko mubikwiriye byose.Ahubwo mubanze mushake ubwami bw’Imana no gukiranuka kwayo, ni bwo ibyo byose muzabyongerwa.Ntimukiganyire mutekereza iby’ejo, kuko ab’ejo baziganyira iby’ejo. Umunsi wose ukwiranye n’ibibi byawo. 1)Iri jambo riratwereka ko tutagomba guhangayika kubwo gushaka ibiryo,ibinyobwa,imyambaro, aho kuba, ibyo turiha mu ngendo(transport)no migenderanire(communication) n’ibindi dukenera byose buri munsi mu kubaho, Umuntu ku giti cye, urugo, umuryango, sosiyete,... Imana irashaka ko dutuza kuko Imana Ari yo ifite mu nshingano zayo kuduha ibikenewe byose kugirango tubeho. Kandi Ari yo yatwohereje kubw’Impamvu zayo bwite. 2) iri Jambo ritwereka ko Uretse abizera IMana gusa n’abatayizera ibaha ibibatunga kubw’ubuntu bwayo, bityo rero ku  bayizera ni akarushyo kuko izi ko babikwiriye nabo. 3) iri Jambo ritwigisha kumenya ko turiho kubw’Impamvu y’Imana, twahoze mu bitekerezo byayo mbere y’uko tuba insoro mu nda zabatubyaye. Ndetse batije Imana inda gusa mu buryo batazi kugirango tugaragazwe mu isi nk’uko Imana yabigambiriye kera kubw’ubushake bwayo. Iyo mpamvu yo kubaho kwacu niyo ikwiriye guhangayikisha buri wese kugirango arangize ubutumwa(Mission) mu gihe cye mu isi kuko hariho umunsi buri wese azahagarara imbere y’Uwatwohereje atange raporo y’ibyo yatumwe gusohoza n’uko byagenze. 4) Iri jambo riratwigisha ko  tudakwiye guhangayikishwa na fure de misiyo kuko Ari  inshingano ya boss kuyiduha. Ahubwo dukwiye guhangayikishwa na misiyo( Ubutumwa) bw’ibyo Imana ishaka ko turangiza mu gihe cyacu( hagati yo kuvuka no gupfa cg kugaruka kwa Yesu). Kuko niba tutabusohoje ntawundi uzaza Ari jye cg wowe buri muntu ni umwihariko ku Mana. byaba Ari igihombo ku  Mana gikomeye kurangiza igihe cyawe kubwo kurya, kunywa, kwambara,... Gusa. 5) Iri Jambo Kandi ritwereka  ko Ejo hacu Ari  Yesu. ubwinshingizi bw’ubuzima bwacu ntiburi mu bwinshi bw’ibyo dutunze cyangwa bw’abantu batuzengurutse. Kuko ntanakimwe muri byo kiduha umwuka duhumeka kugeza Ejo, Ejo bundi, ukwezi gutaha, umwaka utaha,...niba icyo gihe tukigezemo nibwo dukwiye guhangayikishwa nacyo kuko twakigezemo nyine. Isengesho: Mana nshoboza gukora ibyo wantumye gukora mu isi mu gihe cyanjye. Undinde  kwita cyane kubyo ufite mu nshingano zawe kwikorera ahubwo nite kucyo ushaka ko nkora buri munsi Kandi ukimenyeshe neza. Mu izina ryaYesu Kristo. Amen Shalom! 
 
 Ruhumuriza Richard/ MUHABURA.RW "
11,iyobokamana,religion,http://muhabura.rw/amakuru/iyobokamana/article/covid-19-uganda-yataye-muri-yombi-umupasiteri-imushinja,COVID-19:Uganda yataye muri yombi umupasiteri imushinja gukwirakwiza ibihuha kuri coronavirus," Umupasiteri witwa Augustine Lga wo mu itorero Revival Restoration church ikorera ahitwa Kawala mu gihugu cya Uganda yatawe muri yombi azira gukwiza ibihuha ku cyorezo cya Coronavirus  ubwo yabitangarizaga kuri Tereviziyo yaho muri Uganda. Mu kiganiro yatangiye kuri iyo tereviziyo yavuze ko icyorezo cya coronavirus kitari muri Afurika ko ibyo ari ibinyoma niko rero guhita atabwa muri yombi nyuma yuko icyo kiganiro gikwiriye ku mbuga nkoranyambaga. Ubuyobozi bwa Uganda ndetse n’abandi bababajwe nayo magambo yakwirakwijwe n’uwo mupastori bavuga ko umuvugabutumwa ataberanye no gukwiza ibinyoma muri rubanda anareba uburyo iki cyorezo gihangayikishije afurika  n’isi yose muri rusange. Indwara ya coronavirus yakwiriye ku isi iturutse mu gihugu cy""ubushinwa aho yahitanye abashinwa batagira ingano ubu ikaba imaze gukwirakwira mu isi yose ndetse ikaba yarageze no muri Afurika.Mu Rwanda imibare dukesha  ministeri y’ubuzima ivuga ko hamaze kugaragara abarwayi 60 ba Coronavirus ariko bakaba barikwitabwaho n’abaganga ahabugenewe ndetse akaba nta n’urupfu na rumwe rurahagaragara. Denis Fabrice Nsengumuremyi/MUHABURA.RW"
11,iyobokamana,religion,http://muhabura.rw/amakuru/iyobokamana/article/covid-19-ndamusubiza-nti-ariko-wowe-niba-udatinya-urupfu,COVID-19: Ndamusubiza nti ariko wowe niba udatinya urupfu wirugemurira abarutinya - Pasteur Antoine Rutayisire," Pasteur Antoine Rutayisire arakebura  bamwe mu Bakirisito binubira zimwe mu ngamba zafashwe mu gihugu zigamije gukumira icyorezo cya Koronavirusi ( COVID-19), harimo no gufunga amateraniro y’abantu benshi basenga. Yibutsa ko atari  ikintu Leta yashyizeho ngo kibangamire abantu cyangwa ngo kibuze amadini gusenga, ngo isonzeshe insengero n’abapasitori ahubwo ko ari ikintu cyagiyeho ku bwirinzi no kugirira neza Abanyarwanda kugira ngo baticwa n’indwara z’ibyorezo. Yagize ati: “Mwebwe iyo bafunze insengero nizo bafunze zonyine?” Akangurira Abakirisitu kujijuka, bakamenya ko ibi byemezo ari mu nyungu zabo ntibakomeze kumva ko babangamiwe kuko niba harimo no ku bangamirwa biri  ku banyarwanda bose. Hari bamwe mu bakirisitu bavuga ko  batwikiriwe n’amaraso ya Yesu, akabibutsa ko n’abantu barimo gupfa basenga. Yagize ati: “Urabona hari igihe kwizera kwacu kuvangamo n’ikintu cyo kutajijuka n’amarangamutima yo kumva ko twebwe ubwo twizera Imana turinzwe ntacyatubaho ariko Jenoside yakorewe Abatutsi mu 1994 yarabaye Abatutsi barapfa kandi Imana yari ihari. Sindimo gupfobya umurimo w’Imana kuko niyo yaturemye twese, niyo itubeshaho, ibyorezo byagiye bibaho, ibihugu byabayemo Ebola n’Abakirisitu barapfuye rero bamwe bakavuga ngo twebwe ukagira ngo mu Rwanda ho hari iyindi Mana dufite izabuza Coronavirus bityo, umuntu agende nta gukaraba, nta kwirinda, nta kwigengesera ngo twe turarinzwe!  Icyo nicyo dushobora gukosoraho abantu bakumva ko ibi ari ibyemezo byafashwe kubw’inyungu zacu.” Kuba kugeza ubu hari n’abavuga ko ari  ibyemezo bya Leta, abibutsa ko atari gahunda ya leta ahubwo ari  gahunda y’Abanyarwanda bityo, agasaba  buri Munyarwanda wese ko  yagombye no kwibwiriza agakurikiza amabwiriza batanabimutegetse akibwiriza, akabikora ku bw’inyungu z’abandi. Yagize ati : “Hari uwo twahuriye mu nzira aravuga ati twe ntidutinya urupfu.  Ndamusubiza nti ariko niba utarutinya wirugemurira abarutinya. Wowe rwigumanire ariko we kugenda ukwirakwiza indwara.” Ashimira ubuyobozi bw’igihugu cy’u Rwanda uburyo buri kwita ku Babanyarwanda kuko ingamba zose zigenda zifatwa ari izo kugirira umumaro Abanyarwanda. Yaboneyeho gusaba Abakirisitu kugira ituze n’ibyiringiro, uyu mwanya babonye wo kuguma mu ngo abantu bawukoreshe mu kwitekerezaho no kurushaho kwegera Imana. Icya kabiri ni ukurushaho gukurikiza amabwiriza atangwa n’ubuyobozi bw’igihugu kubera ko nk’uko abishimangira ngo iyo udakurikije amabwiriza wowe ushobora kumva ko ntacyo bigutwaye ariko uba ubangamiye mugenzi wawe. Ashimira abayobozi ubwitange no kurara amajoro batekerereza Abanyarwanda ku bw’ibyemezo bagenda bafata ndetse n’ingamba zihari banakomeje gufata. Arabasaba kandi kugumana ibyiringiro kuko nkuko abishimangira ngo abakuru babaye muri iki gihugu babonye Imana ikiza u Rwanda, akavuga ko abo  Corona Virus imaze kwica ku isi yose ntabwo bangana n’impuzandengo y’abapfaga mu Rwanda ku munsi umwe muri Jenoside yakorewe Abatutsi mu 1994. Ku bw’ibyo, akavuga ko Imana yakijije Abanyarwanda  ibyo n’ibindi izabibakiza. Yagize ati: “Turi ubwoko bufite ibyiringiro kuko twanyuze no mu birenze ibi ngibi, ubu badusabye kuguma mu ngo ariko nta rupfu ruri mu mihanda. Hari igihe twagumye mu ngo ari ukugira ngo urupfu rudusange mu nzu. Hari igihe batugumishije mu mazu kugira ngo babone uko bica abantu. Ubu rero aya mabwiriza ntabwo yagombye kudutera ubwoba tuzihanganira ibibazo birimo nko kuba harimo abatarajya kubyina.” Asaba Abanyarwanda gufata iyi minsi nk’umwiherero, gusabana n’imitima yabo, kuba batari buge ku kazi atari umunsi w’ikiruhuko ahubwo babanze bashyire ubuzima bwabo muri gahunda ndetse n’umwanya wo kwibuka Imana cyane cyane kubitwazaga ko akazi kababanye kenshi. Chief editor /MUHABURA.RW "
11,iyobokamana,religion,http://muhabura.rw/amakuru/iyobokamana/article/imyiteguro-yo-kwibuka-ku-nshuro-ya-26-jenoside-yakorewe,Imyiteguro yo kwibuka ku nshuro ya 26 Jenoside yakorewe Abatutsi igeze he?," Komisiyo y’Igihugu yo kurwanya Jenoside (CNLG) iravuga ko imyiteguro yo kwibuka ku nshuro ya 26 jenoside yakorewe Abatutsi ikomeje, ariko ko ibikorwa bizajyana n’ingamba zizaba zashyizweho n’ubuyobozi bw’igihugu bitewe n’uko iki cyorezo cya coronavirus kizaba gihagaze.  Ibikorwa by’imyiteguro birimo gukorwa kuri ubu, byibanda ku gutegura ibiganiro bizatangwa mu gihe cyo kwibuka, gusukura inzibutso, hakaba izisanwa izindi na zo zikagurwa. Harategurwa kandi uburyo imibiri y’abazize jenoside yakorewe abatutsi yabonetse yazashyingurwa mu cyubahiro. Umunyamabanga Nshingwabikorwa wa Komisiyo y’igihugu yo kurwanya jenoside Dr Jean Damascene Bizimana asobanura ko muri iki gihe u Rwanda n’isi yose bahangayikishijwe n’icyorezo cya coronavirus, hari ingamba zafashwe mu buryo gahunda zikomeza ariko n’abantu bakirinda. Yagize ati “Hari amahugurwa atangwa agenewe abazatanga ibiganiro bitangwa mu gihe cy’icyunamo mu midugudu, muri za ministeri no mu bigo byigenga binyuranye, ibyo rero twarabihagaritse kuko n’ubundi bihuza abantu benshi. Cyakora ibiganiro twarabyohereje kugira ngo bizabashe gutangwa hakoresheje uburyo bw’itangazamakuru ariko bigere ku bantu. Ikindi gikorwa twafasheho ingamba ni ikijyanye no gusura inzibutso, twatanze amabwiriza ko amatsinda yajyaga asura inzibutso yahagarara  ariko inzibutso ntizifungwe burundu, hakajya hasura umuntu umwe umwe, abakozi na bo twarabagabanije, abasura twakira umwe umwe kugira ngo ingamba zafashwe zubahirizwe.” Akomoza avuga kandi ko ikomeza imyiteguro yose isabwa, hakazitabazwa cyane cyane itangazamakuru mu gusakaza ubutumwa buzaba bwagenwe muri icyo gihe cyo kwibuka. Dr Bizimana yagize ati “Tuzifashisha itangazamakuru mu buryo bwose, radio, televiziyo, social media kugira ngo ubutumwa bugere kuri hose hashoboka. Urugero nko ku itariki ya 11 z’ukwa kane ubwo tuba twibuka abatutsi biciwe Nyanza ya Kicukiro, dushobora kuzategura ikiganiro cyihariye gikwirakwizwa mu buryo bw’ itangazamakuru kigaragaza amateka y’abatutsi biciwe muri biriya bice, ndetse n’ahandi hiciwe abatutsi kuri iyo tariki kugira ngo itariki ku yindi tujye tumenya uko amateka yagenze, bityo abantu bamenye ko bari mu gihe cyo kwibuka.” Umunyamabanga Nshingwabikorwa wa IBUKA Ahishakiye Naphtal we asaba abarokotse jenosode gukomera ndetse no kwakira ingamba zafatwa n’ubuyobozi mu gihe indwara ya coronavirus yaba itaragabanya umurego. Yagize ati “Turabasaba gukomera, bakumva ko bakwiye kwirinda mu buryo bukomeye buhabiriza amabwiriza yatanzwe na ministeri, kandi bakazakira neza icyemezo cyafatwa, inama zatangwa muri kiriya gihe bavuze bati dushobora kwibuka ariko tutari abantu benshi, bakumva ko ari umuti igihugu cyashatse, ntibabifate nabi, kuko byaba biturutse kuri iki cyorezo kandi ku nyungu za twese.”  Muri uyu mwaka nta bashyitsi badasanzwe bateganijwe nk’uko CNLG ibitangaza. Abaturage basabwa gukomeza gutahiriza umugozi umwe muri ibyo bihe kandi bagakurikiza amabwiriza atangwa n’inzego z’ubuyobozi bw’igihugu. Chief editor /MUHABURA .RW"
11,iyobokamana,religion,http://muhabura.rw/amakuru/iyobokamana/article/ibintu-10-uwigisha-ijambo-ry-imana-asabwa-kugendera-kure,Ibintu 10 uwigisha ijambo ry’Imana asabwa kugendera kure," Kuvuga ijambo ry’Imana ni impano itangwa n’Umwuka Wera w’Imana ariko kandi ibi ntibivuze ko ubikora akwiye kubura ubwenge muri byo, kuko bishobora kudatanga umusaruro wari witezwe biturutse ku myitwarire yagize imbere yabo yigisha, rimwe na rimwe n’uwigisha ubwe akagawa n’abamuteze amatwi. Mwigisha irinde ibi bikurikira, nubwo wabibona nk’ibidakanganye ariko biragayitse: 1.	Kwambara imyambaro irangaza abantu Ibi bikunda kugaragara aho umwigisha aza imbere y’iteraniro yambaye imyenda idasanzwe, yadodeshejwe mu buryo burangaza abantu, ifite ibikabyo byinshi ku buryo abamubona; iminota myinshi ntacyo bumva ahubwo bayimara bamurangariye banibaza ibyo yambaye ibyo ari byo n’icyo bisobanura bigatera abantu kwiganirira aho kukumva. Nibyo birakwiye ko wambara neza, ariko oroshya ibintu. Wibuke ko ijambo ry’Imana ugiye gutanga ari ryo ry’ingenzi kandi ryo kubahwa kurusha wowe. 2.	Kubahiriza igihe wahawe Niyo mpamvu ugomba kuba wambaye isaha yawe itari iyo kuri telefone yawe kuko kurebera kuri telefone nabyo birangaza abakureba. Ikindi ni uko n’isaha yo mu rusengero akenshi iba itari ku gihe nyacyo. Gendana iyawe wizeye igufashe kubahiriza igihe wahawe. Zirikana ko nubwo waba uri kwigisha neza, iyo utindiye abakumva bararambirwa bikabibura ibyo wababibyemo. 3.	Kuba witwaje Bibiliya n’ikayi yanditsemo ibyo wateguye uza kwifashisha Aha ntibibujije ko umwigisha yakoresha ibindi byuma n’ibikoresho mu buryo bw’ikoranabuhanga. Si byiza gutwara udupapuro twinshi kuko hari gihe rimwe na rimwe ushobora kutubura cyangwa tukaguruka hirya no hino bikaba byateza kurangara kw’abagukurikira. Ibi kandi bishobora no kwerekana ko udapanga ibintu byawe neza mbere y’igihe. 4.	Irinde gukora ibituma abantu bareka kumva ibyo uvuga Urugero: gukinisha amataratara (Lunette) buri kanya uyambara uyakuramo, guhekenya ibintu mu kanwa, gucira hasi, kwayura buri kanya uri kubwiriza, kwishimagura ku mubiri, kutaba wafunze neza ibifungo by’ishati yawe cyangwa ipantalo, umukandara urereta, imisatsi idasokoje n’ibindi. Igenzure mbere yo kujya imbere y’abantu kuko n’uko umeze bifite icyo bivuga. 5.	Irinde gutinda cyane mu nzenya uvuga witaka, utaka umugore wawe n’abana bawe cyangwa imodoka ugendamo, amashuri wize, ibihugu wagenze n’ibindi nk’ibyo. N’iyo ibyo uvuga waba ubitangaho ingero, reka gukabya kuko bituma abantu batangira kukwibazaho no kugufata nk’ubishongoraho bakakurambirwa vuba cyangwa bakakugaya mu mitima yabo bikangiza ubutumwa watangaga. 6.	Kirazira kikaziririzwa kumva umuvugabutumwa mu butumwa yigisha, azana inkuru y’umuntu (inshuti, umuvandimwe,…) baganiriye biherereye; yamuvuga izina cyangwa atarivuga. Ibyo bikomeretsa uwabikubwiye ndetse n’ubyumva akubonamo umuntu utari uwo kwizerwa, uvuga menshi, utabitswa ibanga n’ibindi. 7. Mu gihe uhagurukije abantu kwihana bagatinda, irinde gutangira gukoresha agahato, ubakanga n’ibindi bisa n’iterabwoba ubaciraho iteka wenda uti ""wava hano utihannye ugahita ukora impanuka,..."" reka Umwuka wera akore umurimo we, kuko Umwuka Wera niwe wenyine utsinda umuntu akamwemeza iby’ibyaha bye. 8. Igihe ukoresha indangururamajwi (microphone) ugomba kumenya aho bayifatira kuko iyo uyicometse ku munwa ntacyo abantu bumva. Ikindi ukanamenya ko iyo ufite indangururamajwi habaho kugabanya ijwi wari usanzwe uvugiraho kugira ngo udasakuriza abo ubwira. Kugira ngo abantu basobanukirwe ibyo uvuga ntibisaba guhanika cyane ijwi ryawe cyangwa kurigoreka uko udasanzwe uvuga. Iyo uvuga witonze ufite n’inyigisho nzima ntibibuza abagukurikiye kuzumva neza. 9. Umuvugabutumwa muzima yubaha abantu bamuri imbere. Ntiyibwire ko kuba ari we uri kuvuga bivuga ko abo abwira bose abaruta cyangwa abarusha ubwenge ngo bitumen akoresha imvugo yiboneye zose, hari n’igihe wigisha ikintu hari umaze imyaka 50 akizi ndetse akikurusha rwose. Umuvugabutumwa ukuze yubaha abo abwira bamuri imbere akabaha agaciro kandi akazirikana ko kuba ari we ubari imbere ari ubuntu bw’Imana gusa bityo akagenzurana ubwenge imvugo akoresha yigisha. 10. Umuvugabutumwa muzima yirinda kuvangavanga indimi Ukumva mu kanya Ikinyarwanda, mu wundi mwanya Icyongereza, ubundi Igifaransa bityo bityo mu kugaragariza abakirisitu ko waminuje mu ndimi. Hitamo ururimi rukoroheye rube ari rwo ukoresha gusa, nunatira irindi jambo mu rundi rurimi, ubanze wisegure kubo ubwira hanyuma unarisobanure uko rivuga. Iyo bitagenze bityo, ibi biyobya abantu bakumva, ndetse rimwe na rimwe bakakwita umwiyemezi n’umwirasi. Hari nubwo abazi urwo rurimi neza bakugaya bakanaguseka. Ururimi ntabwo ari ikimenyetso cyerekana umunyabwenge cyangwa umukire runaka, ni igikoresho cy’itumanaho. Chief editor/ MUHABURA. RW"
11,iyobokamana,religion,http://muhabura.rw/amakuru/iyobokamana/article/insengero-zafashe-ingamba-zo-gukumira-icyorezo-cya,Insengero zafashe ingamba zo gukumira icyorezo cya Coronavirus," Kuri iki Cyumweru hirya no hino mu nsengero batangiye gushyira mu bikorwa ingamba zigamije gukumira icyorezo cya coronovirus. Nyuma y’itangazo ryatanzwe n’Inama nkuru y’Abepiskopi Gatolika rishishikariza abakristu gukumira, kwirinda no kurinda abandi icyorezo cya coronavirus cyateye ku isi, imihango imwe n’imwe yajyaga ikorwa muri za kiliziya gatolika ntiyakozwe. Uburyo bumwe bwo gutanga ukaristiya bwo kuyishyira ku rurimi byakuweho, ndetse no guhana amahoro ya kristu abantu bahoberana bagahana n’ibiganza. Padiri Mukuru wa Paruwasi Cathedral ya St. Michel Consolateur Innocent aravuga ko uburyo byakozwemo butari bumenyerewe. Kimwe no kuri za Kiliziya zitandukanye, no ku rusengero rwa Zion Temple ku marembo hagiye hagaragara abasore bari bafite imiti yo gusukura intoki kuburyo buri wese winjiraga babanzaga kuwumukandira mu kiganza akinjira awukaraba. Mu itorero ry’abangilikani, i Remera na ho ntawinjiraga mu materaniro adakarabye uwo muti bahabwaga na bamwe mu bakristu bari bahawe izo nshingano. Pasiteri Antoine Rutayisire yemeza ko hari n’ubutumwa bagiye batanga bufasha abakristu kugira amakenga arebana n’iyi virusi ya corona. Kuri paruwasi gatolika ya Regina Pacis i Remera ndetse n’ahandi hanyuranye, abakiristu bagiye bagerageza kwirinda gusuhuzanya, ariko kuri bamwe byari bigoye. Kuba abantu bicara begeranye mu nsengero na kiliziya, Umuyobozi ushinzwe kurwanya indwara z’ibyorezo muri RBC Dr. Jose Nyamusore avuga ko buri wese yirinze kwandura no kwanduza abandi nta kibazo byateza. N’ubwo mu nsengero hahurira abantu benshi, hari ibikorwa bihuza benshi kurushaho byahagaritswe mu Mujyi wa Kigali nk’ibitaramo byose byari biteganyijwe kuhabera. Ubuyobozi bw’Umujyi wa Kigali bwatangaje ko bwafashe iki cyemezo bushingiye ku itangazo rya Minisitiri w’Intebe. Chief editor\ MUHABURA.RW "
11,iyobokamana,religion,http://muhabura.rw/amakuru/iyobokamana/article/gasabo-yatunguranye-asaba-perezida-wa-repuburika-guha,Gasabo:Yatunguranye asaba Perezida wa Repuburika guha agaciro ururimi rw’umwuka wera ibintu bitakiriwe neza na ...," Kurwa mbere tariki ya 3 werurwe  2020 umuvugabutumwa witwa Apotre Muhire jamas utuye mu Karere ka Gasabo mu mujyi wa Kigari yandikiye Perezida wa Repuburika y’u Rwanda  Paul Kagame amusaba guha agaciro ururimi rw’umwuka kuko narwo rukoreshwa ibintu bitakiriwe neza nabenshi, byafashwe nko gukinisha Perezida ufite inshingano z’igihugu zikomeye . Muri iyi baruwa dufitiye kopi uyu Apotre Muhire Jamas yanditse iragira iti:""Nyakubahwa Perezida wa Repuburika ,turagushimira akazi ukomeje gukorera abanyarwanda,yifashishije imwe mu mirongo ya bibiriya iri muri Yoweri,Matayo ndetse n’ibyakozwe n’intumwa mu gusobanura neza ururimi rw’umwuka."" Iyo baruwa kandi ikomeza igira iti:""Nkwandikiye Nyakubahwa Perezida wa Repuburika y’u Rwanda guha urwo rurimi rw’umwuka agaciro maze rukajya rukoreshwa nk’ururimi rwa gatanu mu zindi zemerewe gukoreshwa hamo mu gihugu cyacu cy’u Rwanda."" Bamwe mubaganiriye na muhabura.rw bakomeje kunenga bene iyi myitwarire bavuga ko abanyarwanda bafite ibyo babaza Perezida wa Repuburika bibafitiye akamaro mu gihe abandi nabo bandika amabaruwa adafite icyo amaze. Uwitwa Nsabimana Roger yavuze ko atumva uburyo umuntu ata umwanya we yandika bene ariya mabaruwa. Yagize ati:""Tuzi neza ko mu Rwnda ururimi rwose rugira ikibonezamvugo rukagira integanyanyigisho ubwo se ururimi rw’umwuka yarangije kurubonera ibisabwa kugirango rushyirwe mu ndimi zikoreshwa hano mu Rwanda,iyi ni imikino baba barimo yabo."" Yakomeje avuga ko abantu bagakwiye kuba bafite ibyo babaza umukuru w’igihugu bifite akamaro Kandi byubaka aho kubaza amanjwe. Undi muturage twavuganye nawe witwa Legendaire Salongo yavuze ko hakwiye gufatwa ingamba maze bene bariya bakajya bashyikirizwa urwego rw’igihugu  rw’ubugenzacyaha RIB. Yagize ati:""Abantu nibareke gukinisha Perezida wa Repuburika mu gihe ahangayikishijwe n’ibindi bibazo birimo iby’uburezi ,imibanire n’ibindi bihugu,sinibaza uko Apotre wabyigiye yata umwnya kuriya ,numva yabazwa na Rib ibyo yanditse basanga afite ikibazo cyo mu mutwe akajyanwa I Ndera kimwe na Barafinda kuko ubu we ameze neza Kandi ariguhabwa ubuvizi kubw’ikibazo cyo mu mutwe afite,rwose babyiteho."" Ku murongo wa Terefoni twahamagaye Apotre Muhire James tumubaza aho yakuye kiriya gitekerezo benshi bafata nko gukinisha Perezida wa Repuburika maze atubwira ko ahuze ko nahuguka aratuvugisha ibintu twafashe nko kwanga kutuvugisha kuko twakomeje tugerageza terefone yanga kuyifata bigera naho ayifunga. 
 Denis Fabrice Nsengumuremyi/MUHABURA.RW"
11,iyobokamana,religion,http://muhabura.rw/amakuru/iyobokamana/article/kiliziya-zo-muri-koreya-y-epfo-zahagaritse-misa,Kiliziya zo muri Koreya y’Epfo zahagaritse misa," Kiliziya zo muri Koreya y’Epfo zagumye kuba zifunze kuri iki cyumweru, mu gihe abategetsi bakomeje kugorwa no guhagarika coronavirus yatumye ibikorwa byinshi bihuriramo abant benshi bihagarikwa. Bigereranywa ko Kiliziya Gatolika ifite abayoboke miliyoni 5,8 muri iki gihugu. Amatorero manini ya giprotestanti na yo yahagaritse amateraniro yo kuri iki cyumweru. Ibikorwa by’abo mu idini rya Buddhist na byo ntibyabaye. Koreya y’Epfo iri guhangana na coronavirus mbi cyane yo hanze y’Ubushinwa. Abantu 3,736 bamaze kuyisanganwa muri Koreya y’Epfo, mu gihe abandi 18 imaze kubica kugeza ubu. Ibikorwa by’amadini byabaye intandaro yo gukwirakwira kwa coronavirus muri iki gihugu. Abategetsi bavuga ko abo mu itorero rya Shincheonji banduzanyije mu kwezi gushize mu mujyi wa Daegu mu majyepfo, mbere yuko igera mu bindi bice by’igihugu. Abantu barenga 85,403 bamaze kwemezwa ko banduye ubu bwoko bushya bwa coronavirus mu bihugu birenga 50 byo ku isi, nkuko bitangazwa n’ishami ry’umuryango w’abibumbye ryita ku buzima. Abo imaze kwica ku isi barenga 2,900. Benshi mu bayanduye n’abo yishe ni abo mu Bushinwa - aho yatangiriye mu mwaka ushize. Sindayiheba \MUHABURA.RW "
11,iyobokamana,religion,http://muhabura.rw/amakuru/iyobokamana/article/twibuke-ko-ubuzima-ari-ndakorwaho-ni-ubw-imana-yonyine-papa,Twibuke ko ubuzima ari ndakorwaho. Ni ubw’Imana yonyine -   Papa Francis," Abaganga barasabwa kurushaho kwita ku murwayi, n’ubwo yaba arwaye indwara itazakira bakamwitaho bakamuhumuriza, bakamufasha kuzigendera neza batamuhuhuye. Ubu ni bumwe mu butumwa abaganga bo ku bitaro bya Kaminuza bya Butare (CHUB) bagejejweho bizihizaga umunsi w’abarwayi ku cyumweru tariki 23 Gashyantare 2018. Mu butumwa bwa Papa Fransisiko basomewe n’umupadiri mu gitambo cya misa cyabimburiye ibindi bikorwa byo kwisihiza umunsi w’abarwayi, hari ahagira hati “Mu gihe musuzuma, mukingira mutanga imiti, mukora ubushakashatsi bwita ku barwayi b’ingeri zose mugomba kumenya mbere na mbere ko mubikorera umuntu, aho kumurutisha uburwayi bwe.” Ubu butumwa bunasaba abaganga kudahuhura abarwayi barwaye indwara zidakira ahubwo bakitabwaho by’umwihariko bakanoroherezwa ububabare. Ubwo butumwa bugira buti “Twibuke ko ubuzima ari ndakorwaho. Ni ubw’Imana yonyine. Kirazira kubuvogera, ndetse nta n’ugomba kubugenga uko yishakiye. Igihe mudashoboye kuvura umurwayi ngo akire, mushobora gukomeza kumwitaho mumukorera ibimworohereza ububabare kandi bimuhumuriza.” Ubu butumwa bwa Papa kandi bushishikariza ibigo bitanga serivisi z’ubuvuzi ndetse n’abayobozi b’ibihugu byose kwita ku byafasha n’abakene kwivuza aho kureba ubukungu gusa. Umuyobozi wa CHUB, Dr. Augustin Sendegeya, avuga ko ubu butumwa bwabibukije ko bagomba kurushaho gutanga serivise nziza, ko n’ubwo basanzwe babyitaho, no kubyibukiranya ntacyo bitwaye. Ati “Bajya bakoresha imvugo ngo ijambo ryiza ni mugenzi w’Imana. Buriya n’iy’umuntu arwaye atazakira, ntugomba kubimuhisha mubiganiraho, ariko ukanamwitaho, ukamenya ububabare afite ukanagira uruhare mu kubugabanya.” N’ubwo CHUB yizihije umunsi mpuzamahanga w’abarwayi tariki 23 Gashyantare 2020, ubundi wizihizwa ku rwego rw’isi buri mwaka tariki 11 Gashyantare. Kuwizihiza byashyizweho na Mutagatifu Papa Yohani Pawulo wa II mu mwaka wa 1992. MUHABURA.RW"
11,iyobokamana,religion,http://muhabura.rw/amakuru/iyobokamana/article/abantu-benshi-bapfiriye-mu-rusengero,Perezida Magufuli yihanganishije imiryango y’abantu benshi bapfiriye mu Rusengero," Abantu 20 bapfiriye mu kugwirirana kwabereye mu rusengero rudatwikiriye ku kibuga cyo mu mujyi wa Moshi mu majyaruguru ya Tanzania. Abo bo mu itorero rya Pantekoti babyiganaga bagerageza gusigwa ""Amavuta ahawe umugisha"". Abarokotse bavuze ko Pasiteri Boniface Mwamposa - we wiyita ’intumwa’ - yabwiye abitabiriye amasengesho babarirwa mu magana ngo basohokere mu muryango umwe werekeza aho yari yasutse ayo mavuta. Ni bwo bahise babyigana ngo banyure muri ayo ""mavuta ahawe umugisha"", nkuko bivugwa na Kippi Warioba ukuriye polisi mu karere ka Moshi. Perezida John Magufuli yihanganishije abo mu miryango yabuze abayo Yanasabye inzego z’umutekano ko ubutaha zigomba kujya zigenzura neza ingamba zijyanye n’umutekano mu gihe hagiye kuba amakoraniro manini mu gihugu. Abo bari bitabiriye amasengesho y’ejo ku wa gatandatu nijoro babyiganiye kunyura ahasutswe ayo mavuta bizeye ko byatuma bakira indwara barwaye. Ibiro ntaramakuru AFP bisubiramo amagambo ya Peter Kilewo, umwe muri bari bitabiriye ayo masengesho, avuga ko byari ""ibintu biteye ubwoba,...abantu bahonyorana nta mpuhwe, ari nako baterana inkokora"". Yongeyeho ati: ""Byari bimeze nkaho pasiteri yari amaze kuhajugunya ikirundo cy’amadolari"". Ayo masengesho yari ayobowe na Pasiteri Boniface Mwamposa wo mu itorero rya Pantekoti Polisi yataye muri yombi uwo pasiteri, ubu akaba ari guhatwa ibibazo.  Warioba yavuze ko abategetsi bari kureba niba hari abandi bakomeretse cyangwa bapfuye baba bajyanwe ku bigo nderabuzima n’ibitaro byo hafi aho. Yabwiye ibiro ntaramakuru Reuters ati: ""Byabaye nijoro kandi hari hari abantu benshi, rero birashoboka ko haboneka abandi bapfuye cyangwa bakomeretse. Turi kubikurikirana"". 
 
 Sindayiheba \MUHABURA.RW "
11,iyobokamana,religion,http://muhabura.rw/amakuru/iyobokamana/article/pasiteri-uherutse-gufotorwa-ari-gusambana-n-umukobwa-yavuze,Pasiteri uherutse gufotorwa ari gusambana n’umukobwa  yavuze ko abantu ni badasiba ayo mafoto bari bubone akaga," Video iherutse gusakara ku mbuga nkoranyambaga igaragaza Apostle Chris Omatsola, umuyobozi w’itorero Zionwealth of Life Assembly mu gihugu cya Nigeri ari gusambana n’umukobwa witwa Tamara Okpewho.  Muri iyi video bagaragara bombi bari gusambana, pasiteri aryamye agaramye, umukobwa amwicayeho, uburyohe bwababaye bwinshi bagasakuza, pasiteri ari guseka ndetse ari nawe ufashe camera.  Uyu mukobwa mu kiganiro yagiranye na BBC avuga ko we na Apostle nta kibi bakoze dore ko bamaze igihe bari mu rukundo, akaba ari muri urwo rwego aburira abantu baba baite iyo video ndetse n’amafoto amugaragaza ari gusambana n’umukozi w’Imana ko bakwiye kuyasiba bikiri mu maguru mashya ko nibatayasiba Imana iri bubateze amakuba. Uyu mukobwa w’imyaka makumyabiri akaba yatangaje ko byamuteye isoni cyane akaba asigaye afite ikimwaro cyo kureba abantu mu maso kubera ayo mashusho amugaragaza ari gusambana na pasiteri. Tamara akaba yagiye inama abakobwa bose ko badakwiye kwifotoza bambaye ubusa, kandi niba baziko hari amafoto bagiye bifotoza bambaye ubusa ko bakwiye kuyasiba kuko naramuka agiye kumugaragaro bitazababera byiza.  Nyuma y’uko aya mashusho agiye hanze uyu mupasiteri yafashwe n’inzego z’umutekano ariko ziza kumurekura nyuma y’uko ahakanye ko atari we wayashyize hanze, Tamara akaba avuga ko ibi bitigeze bihugabanya urukundo afitanye na pasiteri. Uyu mu pasiteri asanzwe ari n’umunyemari, akaba akunda gushora imari ye mu bikorwa by’ubwubatsi mu mujyi wa Lagos. Abantu bakaba bamugaye cyane kuko bavuga ko uburyo yubashwe muri sosiyete ndetse no mu rusengero atarakwiye gukora ibintu nk’ibi. 
 Muhabura.rw"
11,iyobokamana,religion,http://muhabura.rw/amakuru/iyobokamana/article/papa-benedict-xvi-wacyuye-igihe-yatangaje-ko,Papa wa cyuye igihe yanenze bikomeye  ibyo koroshya amategeko abuza abihaye Imana gushaka abagore," Papa Benedict XVI wacyuye igihe yatangaje ko adashyigikiye ibyo koroshya amategeko abuza abihaye Imana gushyingirwa, uwamusimbuye aheruka kwemerera abagabo bafite abagore kuba abapadiri. Ibi Papa Benedict yabyanditse mu gitabo yafatanyije na Karidinali Robert Sarah. Byabaye nko gusubiza ku mwanzuro wo kwemerera abagabo bafite abagore kuba abapadiri mu gace ka Amazon muri Amerika y’Epfo. Papa Benedict weguye ku mirimo mu 2013, yavuze ko atakomeza guceceka kuri iki kibazo. Mu gitabo cye, yavuze ko kudashyingirwa ari igikorwa kimaze imyaka amagana muri Kiriziya, gifite ""igisobanuro gikomeye"" kuko gituma abihaye Imana bibanda gusa ku kazi kabo. Uyu mukambwe ubu w’imyaka 92 yanditse ko ""bigaragara ko bidashoboka gukora imihamagaro yombi (ubusaseridoti no gushyingirwa) icya rimwe""."
11,iyobokamana,religion,http://muhabura.rw/amakuru/iyobokamana/article/abayobozi-b-amadini-n-amatorero-basabye-abaturage-kurangwa,Abayobozi b’amadini n’amatorero basabye abaturage  kurangwa n’ibikorwa by’urukundo," Ku munsi mukuru wa Noheli, abayobozi b’amadini n’amatorero basabye abakirisitu babo n’abaturage muri rusange kurangwa n’ibikorwa by’urukundo no gufasha abatishoboye muri ibi bihe. Kiliziya Gatolika ndetse na zimwe mu nsengero hirya no hino mu Mujyi wa Kigali, zari zuzuye abakristu bishimira ivuka rya Yezu Kristu. Bavuga ko noheli ari umunsi ukomeye ubibutsa n’urukundo Yezu yabakunze. Uwamwezi Marie Claire ni umukirisitu utuye mu ka Nyarugenge avuga ko npoheliu ari umunsi ukomeye ku mukiristu wese aho ava akagera. Ati ’’Kuri uyu munsi turishimye ni ivuka ry’umwana Yezu, twavukanye na we turanezewe kandi hagari y’igihugu cyacu n’abana n’ababyeyi ni amashimwe...nka ba bana baba badafite ababyeyi babagaburira uyu munsi hano ku rusengero turagaburira abana bo mu muhanda.’’ Na ho Kalinda Josephine ati ’’Icyo nabwira abakirisitu muri rusange ni uko umunsi wa Noheli utwibutsa ivuka ry’umucunguzi wacu ariko kandi ntabwo bigomba kugarukira aho gusa mu kwishimisha cyangwa ngo dusasagure cyane, numva waba umunsi w’urukundo cyane tugafasha n’abadashoboye.’’ Bamwe mu bayobozi b’amadini n’amatorero mu Mujyi wa Kigali basobanura ko umwimere wa Noheli ari ukwishimira ivuka rya Yesu cyangwa Yezu, ndetse n’urukundo rw’Imana yakunze abantu, bityo bagasaba abayoboke babo ndetse n’Abanyarwanda muri rusange kugaragariza urukundo bagenzi babo mu bikorwa bitandukanye. Uyu ni umushumba w’itorero Soul Healing Revival Church Prophet Claude Ndahimana na Arikiyepisikopi wa Kigali Musenyeri Antoine Kambanda. Prophet Claude Ndahimana-umushumba w’itorero Soul Healing Revival Church ati ’’Nk’uko Imana yadukunze natwe dukundane, iki ni ukwitanga, kuko Imana yatwitangiye natwe twitangire bagenzi bacu tubakunde, twitangire igihugu, itorero mbese umuntu aho ari hose abe ari uw’umumaro...ubu twahisemo kureba ba bandi baba batazi ko na noheli yabaye..’’ Na ho Musenyeri Antoine Kambanda yagize ati ’’Kuvuka kwe rero mu bantu ni umunsi ukomeye cyane mu mateka y’isi no mu mateka y’abakirisitu ku buryo bw’umwihariko nkaba rero nsaba kugira ngo noheli igere kuri bose, buri umwe arebe ntihagire mugenzi we ubura icyangombwa cy’ubuzima kandi bashobora kuba basangira bose bakagira ibyishimo bya Noheli.’’ Mu butumwa umushumba wa Kiriziya Gatorika, Papa Francis yageneye abatuye isi by’umwihariko abakilisitu gaturika ku munsi wa Noheli ni ukurangwa n’urukundo rudafite ikigombero ngo kuko n’ubwo abantu bakora ibibi, Imana ikomeza kubakunda bose. Yagize ati ’’Imana ntabwo ibakunda kuberako mutekereza cyangwa ngo mukore ibitunganye, Imanana irabakunda, ibyo gusa! Urukundo rwayo nta kigombero, cyangwa se izindi nyungu izo arizo zose. Ushobora kuba ufite ibitekerezo bibi, cyangwa se waranakoze amakosa menshi ariko Imana igakomeza kugukunda.’’ Papa Francis avuga ko urukundo Imana ikunda abantu bagakwiriye kuruheraho na bo bakunda bagenzi babo nk’inzira nziza yo guhindura isi. Muhabura.rw"
11,iyobokamana,religion,http://muhabura.rw/amakuru/iyobokamana/article/papa-francis-yahinduye-ibanga-ry-ubupapa-kubera-gusambanya,Papa Francis yahinduye “ibanga ry’ubupapa” kubera gusambanya abana," Umushumba wa kiliziya gatolika ku isi yakoze impinduka mu buryo iri dini ryitwara mu bibazo byo gusambanya abana, avanaho ku itegeko ’ry’ibanga ry’ubupapa’. Inyandiko nshya Vatican yasohoye ivanaho ibyategeka kugira ibanga ihohoterwa cyangwa kuvuga ko barikorewe. Abategeka kiliziya gatolika bari basabye ko iyi ngingo ivanwaho mu nama nkuru ya Vatican mu kwezi kwa kabiri. Papa yatangaje ko ubu amakuru ajyanye n’ibibazo by’ihohoterwa rishingiye ku gitsina azajya akurikiranwa ""mu mutekano, mu kuri n’ibanga"". Yategetse ko abategetsi muri kiliziya bakurikiza amategeko y’ibihugu bagenderaho muri ibi bibazo, bagafasha inzego z’ubutabera z’ibihugu gukora iperereza ku birego nk’ibyo. Papa Francis yahinduye kandi uko kiliziya yifataga amashusho y’urukozasoni arimo abana, abivana ku myaka 14 kumanura ategeka ko biba kuva ku myaka 18 kumanura. Ibanga ry’ubupapa ni itegeko ryo kugira ibanga mu kurengera amakuru akomeye agendanye n’ubutegetsi bwa kiliziya, nk’uko za guverinoma cyangwa kompanyi zigira ""inyandiko/amakuru y’ibanga"". Kuri uyu munsi yujujeho imyaka 83, Papa Francis yasubije ikifuzo cya benshi ku bijyanye n’uburyo kiliziya yita ku bibazo bijyanye n’ihohoterwa rishingiye ku gitsina no gusambanya bana. Mu bihe bishize, Kiliziya gatolika yanengwaga kugirira ibanga abantu bayo bakekwaho ibi bikorwa yishingikirije ibanga ry’ubupapa. Kumena ibanga ry’ubupapa byahanishwaga kuvanwa muri kiliziya, byatumaga abategetsi bayo n’abihaye Imana ntacyo babwira inzego z’ubutegetsi zisanzwe mu iperereza ku byaha nk’ibi.Ibi uyu munsi Papa yabiciye. Niyomugabo Albert"
11,iyobokamana,religion,http://muhabura.rw/amakuru/iyobokamana/Umuyobozi-wa-Radio-Amazing-Grace-pastor-schoof-nubwo-yirukanwe-ku-butaka-bw-u-Rwanda-yaburiwe-kenshi,"Umuyobozi wa Radio Amazing Grace pastor schoof nubwo yirukanwe ku butaka bw’u Rwanda,ariko yaburiwe kenshi!"," Urwego rw’Abinjira n’Abasohoka mu Rwanda rwirukanye , Gregg Schoof Brian Umunyamerika wari umuyobozi wa radiyo Ubuntu Butangaje (Amazing Grace) nyuma yo kuba mu gihugu nta byangombwa byemewe afite. Uyu mupasiteri yirukanwe kuri uyu wa Mbere mu masaha y’umugoroba, nyuma y’uko mu masaha ya mu gitondo, atawe muri yombi na polisi ashinjwa gukora inama binyuranye n’amategeko. Yatawe muri yombi ubwo yari i Remera mu Mujyi wa Kigali hafi  y’ikicaro cya RGB , aho yari yateguye ikiganiro n’abanyamakuru mu buryo butemewe n’amategeko. Impamvu ya byose Muri Gicurasi uyu mwaka, Urukiko Rukuru rwatesheje agaciro ikirego Umuyobozi wa Radio Amazing Grace (cg Ubuntu Butangaje), Gregg Schoof, yari yarezemo Urwego Ngenzuramikorere (RURA) ndetse n’Urwego rw’abanyamakuru bigenzura (RMC). Schoof yagiye mu nkiko nyuma y’uko muri Mata umwaka ushize RURA yakuye ku murongo Radio Amazing Grace ubwo yasabwaga gusaba imbabazi abayikurikirana nta bikore. Radio ’Ubuntu Butangaje’, yakomwe bikomeye muri Gashyantare 2018,ubwo umupasiteri witwa Niyibikora Nicholas yayivugiragaho amagambo yigisha ko umugore ari umuntu mubi muri sosiyete, agendeye ku mateka ya kera, aho yamugereranyaga na sekibi cyangwa shitani. Amakuru Muhabura.rw ifite ni uko kuri uyu wa mbere ubwo polisi yataga muri yombi pasiteri Schoof, yarimo akwirakwiza inyandiko zigenewe abanyamakuru kandi akabikorera ku muhanda, nyuma y’aho abujijwe gukorera inama aho yari yateganyije. Ubwa mbere habanje gufatwa umusore bakoranaga w’umuzungu,nyuma nibwo Schoof yaje gufatwa. Ibyari muri izo nyandiko zigenewe abanyamakuru Schoof yagendaga anyanyagiza,hari higanjemo amagambo yo kumvisha itangazamakuru n’abaturage muri rusange ko Leta y’u Rwanda yapyinagaje amadini akayabuza amahwemo. Muri izo nyandiko hari ahagiraga hati"" Guveinoma y’u Rwanda yafashe inzira yo kurwanya Imana biciye mu bikorwa byo gufunga insengero.” Hari naha handi handitse ko “Guverinoma irimo kugerageza kohereza abantu kwa satani"" ngo bitewe n’uko guverinoma yoroheje ibyo gukuramo inda n’ibindi. Hari n’aho avuga ko RMC yamubeshyeye ko radiyo ye ifite amateka y’urwango. Yabaga mu Rwanda mu buryo butemewe Schoof yaje kubuzwa gukora inama mu kabari yari yateguye kuri uyu wa Mbere, nyuma y’aho ba nyirako basanze adafite ibyangombwa bimwerera gukora inama. Nyuma y’aho Schoof abujijwe gukora iyi nama, yahisemo kujya ku muhanda mu buryo butemewe, ibintu byatumye haza abaturage benshi kureba ibyabaye nk’uko umuvugizi wa Polisi y’u Rwanda CP Kabera Jean Bosco yabivuze. Urwego rw’Abinjira n’Abasohoka ruvuga ko uretse kuba yakoze ibi bitubahirije amategeko, ahubwo ’yananyuranije n’amabwiriza yari afite yo kuba mu Rwanda’. Ni nyuma y’aho asabwe ko icyangombwa cye cyo gukorera mu Rwanda cyongererwa agaciro ariko ntabyubahirize. Umuyobozi Mukuru w’Urwego rw’Abanjira n’Abasohoka mu gihugu, Lt.Col Gatarayiha Regis yavuze ko Schoof gusubizwa mu gihugu cye, ari uko atemerewe kuba mu Rwanda. Ati “Gregory Schoof Brian yasubijwe mu gihugu cye nk’umuntu utemerewe kuba hano.” Yavuze ko Schoof yasabye ko icyangombwa cye cyo gukora cyongerwa agaciro ariko basanga yarabikoze mu buryo butubahirije amategeko. Gatarayiha yavuze ko uyu mugabo yabwiwe ko impamvu mbere bari baramuhaye icyangombwa ari uko yari afite ubuvugabutumwa ndetse akagira na radiyo, ariko kugeza ubu ibi byose bikaba byarafunzwe kubera kutubahiriza amabwiriza yo mu gihugu. Urusengero rwe narwo rwafunze imiryango nk’izindi zose mu gihugu zitari zubahirije ibisabwa, harimo gukumira urusaku. Gatarayiha yagize ati “Icyangombwa cye cyarangiye muri Nyakanga 2019, kuba yaragumye hano yavugaga ko ari ukubera ko arimo kwitegura gusubirayo muri Amerika, kuba rero yari yatangiye kugaragara mu bikorwa bihungabanya ituze ry’igihugu, ibyo byo ntabwo biri mu byo yagombaga kwitegura ngo abone kugenda.” Yavuze ko kuba yavanwe mu gihugu binagendanye n’itegeko rigena abinjira n’abasohoka rya Repubulika y’u Rwanda. RMC ishinjwa na Schoof kumubeshyera, iti ’yaburiwe kenshi yanga kumva’ Urwego rw’abanyamakuru bigenzura mu Rwanda, RMC rushinjwa na Schoof ko rwamuhimbiye ibinyoma,rwo rugaragaza inshuro nyinshi rwagiye rumugira inama ariko akinangira ntagire icyo ahindura. Ibi bikubiye mu itangazo rwasohoye,ribeshyuza amakuru yatanzwe na Schoof ko yarenganye ubwo yafungirwaga radiyo. Muri iri tangangazo RMC ivuga ko tariki 15 Mata 2014, urwego rushinzwe imyitwarire muri iki kigo rwasuzumye ikiganiro cyitwaga Bibiliya na Qur’an’ cyacaga kuri iyi radiyo, ubuyobozi bwayo bukabwirwa ko kitubahirije amahame y’itangazamakuru bityo gikwiye guhagarikwa, ubuyobozi bwa radiyo bwo buvunira ibiti mu matwi. Iki kibazo cyongeye kugaragazwa tariki 17 Ukuboza 2015 n’ubuyobozi bw’Abayisilamu mu Rwanda, bwavugaga kuri iki kiganiro ‘Bibiliya na Qur’an’ kuko ngo cyatezaga amagambo y’urwango mu myemerere ya kisilamu. Tariki 28 Werurwe 2017 nabwo RMC ngo yongeye kwihanangiriza iyi radiyo gusa ntihagira igikorwa. Tariki 2 Ukuboza 2017 RMC yagenzuye iki kiganiro isanga ko kibangamiye imyemereye y’amadini ndetse bikaba binyuranye n’amahame y’itangazamakuru. Tariki 7 Ukuboza 2017 nibwo RMC yategetse ko iki kiganiro gihagarikwa. Tariki 6 Gashyantare 2018 inzego z’abagore zirimo Pro-Femmes Twese Hamwe na ARFEM nk’ishyirahamwe ry’abanyamakuru b’abagore nazo zamaganye uyu muvugabutumwa ndetse zinanega radiyo ubuntu butangaje. Tariki 12 Gashyantare 2018,RMC yatangaje ko nyuma yaje kugenzura isanga iyi radiyo itaragiraga umuyobozi ugenzura ibiganiro byagombaga guhita, ibi byatumye ihagarikwa amezi atatu ngo ibanze yubahirize ibyo yasabwaga,ikanasaba imbabazi ku mvugo zisesereza abagore mu masaha 48, gusa ibi byose nta na kimwe cyakozwe yabiretse ku bushake. RMC irangiza isaba abantu bose bashaka kumenya byinshi ku byo Pasiteri Schoof ayishinja,ko yagerageza kuyegera cyangwa akavuagana nayo agasobanurirwa bihagije. Chief Editor/MUHABURA.RW"
11,iyobokamana,religion,http://muhabura.rw/amakuru/iyobokamana/article/umupasiteri-azwi-mu-kuvuganira-abafite-uburwayi-bwo-mu,Umupasiteri azwi mu kuvuganira abafite uburwayi bwo mu mutwe yapfuye yiyahuye," Umupasiteri witwa Jarrid Wilson w’urusengero rukomeye rwo muri Leta Zunze Ubumwe z’Amerika usanzwe azwi mu kuvuganira abafite uburwayi bwo mu mutwe yiyishe, nkuko bivugwa n’abakuru b’urwo rusengero. Uyu mugabo w’imyaka 30 y’amavuko, yari amaze amezi 18 akora mu rusengero rwa Harvest Christian Fellowship Church rufite abayoboke 15,000. Wilson n’umugore we batangije gahunda yitwa ""Anthem of Hope"", cyangwa ""indirimbo y’ibyiringiro"" ugenekereje mu Kinyarwanda - gahunda batangirije gufasha abafite ikibazo cy’agahinda gakabije. Asize abahungu babiri n’umugore we Juli, wanditse ku rubuga rwa Instagram avuga kuri urwo rupfu, ati: ""Rwakuye umutima wanjye mu gatuza kanjye burundu"". Urupfu rwe rwemejwe na Greg Laurie, umupasiteri mukuru uyobora urwo rusengero rwo mu gice cy’amajyepfo cya leta ya California. Ku rubuga rwa internet rw’urwo rusengero, yagize ati: ""Jarrid yakundaga Imana ndetse yari afite umutima w’umukozi w’Imana. Yakoranaga umuhate kandi akagira ibyiringiro, kandi iteka yahoraga akorera ndetse afasha abandi"". Laurie yongeyeho ati: ""Jarrid kandi yakomeje no guhangana n’ikibazo cy’agahinda gakabije kandi yavugaga ku mugaragaro ibibazo yari akomeje kugira"". ""Yashakaga gufasha by’umwihariko abari guhangana n’ibitekerezo byabo byo kwiyahura"". Jason Powell, undi mupasiteri wo kuri urwo rusengero, abinyujije ku rubuga rwa Twitter, yagaragaje ""umubabaro mwinshi"" yatewe n’urupfu rwa mugenzi we, avuga ko yari n’inshuti ye yizera. Mbere gato y’urupfu rwe, Bwana Wilson yari yanditse kuri Twitter ku bijyanye n’amasengesho yo gusezera ku ""mugore ukunda Yesu wari wiyahuye"". Yanditse ati: ""Gukunda Yesu ntabwo iteka birinda umuntu kugira ibitekerezo byo kwiyahura. Gukunda Yesu ntabwo iteka birinda agahinda gakabije"". ""Ariko ibyo ntibivuze ko Yesu atatuba hafi ngo aduhumurize. Arabikora ITEKA RYOSE"". Igikorwa cyo gukusanya imfashanyo yo gufata mu mugongo umuryango wa Wilson, kugeza ejo ku wa gatatu cyari kimaze kwegeranya amadolari y’Amerika arenga 42,000. Niyomugabo Albert/MUHABURA.RW"
11,iyobokamana,religion,http://muhabura.rw/amakuru/iyobokamana/article/ibyo-utamenye-ku-munsi-mukuru-w-asomusiyo-assomption-8034,Ibyo utamenye ku munsi mukuru w’Asomusiyo (Assomption)," Tarikiya 15 z’ukwezi kwa munani buri mwaka isi yose yizihiza umunsi mukuru w’asomusiyo cyane cyane abakristu b’idini gatorika akaba aribo baba bishimiye uwo munsi mukuru kuko bawufata nk’umunsi ukomeye umuhyeyi wa Kiriziya Bikiramariya yajyanywe mu ijuru.Bikiramariya rero afite agaciro gakomeye muri kiriziya nk’umubyeyi wabyaye umucunguzi ndetse mu gihe Yezu ari ku musaraba araga Mariya kiriziya nk’umubyeyi (Yabwiye Yohani ati;mwana dore Nyoko, mubyeyi dore umwana ).Ayo magambo afite agaciro gakomeye muri kiriziya gatorika. Ubundi ijambo ’Assomption’ ry’igifaransa rituruka ku nshinga y’ikiratini ’assumere’ bivuga kuzamuka ariyo mpamvu uyu munsi mukuru witwa mu rurimi rw’igifaransa ’Assumption De la Vierge Marie’. Uyu munsi rero uzizihizwa ku wa kane tariki ya 15 kanama mu Rwanda ndetse no ku isi yose. Muhabura.rw yaganiriye na bamwe mu bakirisitu gatorika bizihiza uyu munsi mukuru w’ijyanwa mu ijuru ry’abikiramariya maze babwira umunyamakuru uburyo biteguye kwizihiza uyu munsi mukuru ukomeye muri kiriziya gatorika. Manirakiza Gabriel utuye mu mujyi wa kigali muri paroisse ya Sainte Famille yavuze ko uyu ari umunsi ukomeye kuko ariwo munsi umubyeyi Bikiramariya yajyanyweho mu ijuru kandi akarijyamo adapfuye ibintu bishimira kuko nabo ari abaragwa b’ijuru. Yagize ati""Bikiramariya twamuhaweho umurage ngo atubere umubyeyi, muri rusange ni umubyeyi wa kiriziya,uko rero umubyeyi areba igikwiriye ku bana be nawe abigenza atyo maze akatureberera akaduha ibidukwiye ndetse akabigenera kiriziya muri rusange"". Yakomeje avuga ko ijyanwa rye mu ijuru adapfuye rihishe byinshi mu iyobera ry’ukwemera muri kiriziya gatorika. Ati""Ubundi twari tumenyereye ko umuntu abanza gupfa maze akazuka nkuko umwami wacu Yezu kristu byamugendeye ariko kuri Bikiramariya siko byagenze ahubwo yajyanywe mu ijuru adapfuye ibintu bigaragaza agaciro,icyubahiro cy’uwo mubyeyi wa kiriziya "". Mukarugwiza Jacqueline wo muri paruwase ya musambira, Diyosezi ya Kabgayi yabwiye Muhabura.rw ko we uyu munsi awufata nk’umunsi uba udasanzwe mu buzima bwe aho yiyegereza imana mu rwego rwo kuwutegura ndetse no kuwuha agaciro. Yagize ati ""Mu busanzwe mfata umwanya uhagije wo kuganira n’umubyeyi Bikiramariya mu isengesho, nkamutura ibimbangamiye,ibinaniza ni umubyeyi ntacyo ashobora kunyima kuko ndi umwana we"". Yakomeje avuga ko afata igihe cyo kuvuga ishapure ya rozari nibura iminsi itatu mu cyumweru kuko ari isengesho rimuhuza n’umubyeyi Bikiramariya ku buryo bugaragara kandi akabiboneramo ibisubizo birambye. Yagize ati ""Rozari (Rozaire)impuza n’umubyeyi wanjye Bikiramariya dore ko ariryo sengesho yadutoje mu gihe tuganira,rifite amateka akomeye ntawamwiyambaje muri iryo sengesho abure icyo akeneye kuko uwo abwira ari umubyeyi ntagereranywa wumva ubusabe bw’abana"". Ku murongo wa terefoni ngendanwa Muhabura.rw yaganiriye n’umushumba wa Diyosezi ya Butare akaba n’umwepiskopi ushinzwe uburezi mu mashuri gatorika y’u Rwanda Nyiricyubahiro Munsenyeri Philippe Rukamba maze asobanuira ibyuwo munsi mukuru kiriziya y’isi yose ihimbaza buri mwaka. Yavuze ko kiriziya iha agaciro gakomeye uwo munsi ndetse ko ufite byinshi usobanuye mu mahame y’ukwemera kwa kiriziya. Yagize ati ""Ijyanwa mu ijuru ry’umubyeyi Bikiramariya risobanuye byinshi muri kiriziya gatorika ku bw’agaciro uwo mubyeyi ayifitiye.Ubundi ku buryo bweruye bigaragarira ku musaraba aho Yezu yaturaze umubyeyi we amuduha ku mugaragaro,ntawundi rero wita kuri kiriziya uretse umubyeyi Bikiramariya. Iri yobera ritagatifu ry’ukwemera turitsimbarayeho,turaryemera,ntiturishidikanyaho kuko tuzi icyo rimariye kiriziya muri rusange"""
11,iyobokamana,religion,http://muhabura.rw/amakuru/iyobokamana/article/ku-myaka-86-y-amavuko-umucyecuru-yerekeje-mu-mutambagiro,Ku myaka 86 y’amavuko umucyecuru yagiye i Maka gukora umutambagiro mutagatifu," Umukecuru witwa Amina Mukanduhura atuye mu Nkoto mu karere ka Kamonyi hafi y’umujyi wa Kigali, ni umwe mu bayoboke b’idini ya Islamu 85 bahagurutse i Kigali mu ijoro ryo ku cyumweru berekeza i Maka muri Arabiya Sawudite mu mutambagiro mutagatifu (Hidja). Mukanduhura ugendera ku kabando kubera ko ubona afite intege nke yavutse mu 1933, kuri ubu akaba afite imyaka 86 y’amavuko. Avuga ko n’ubwo atuye mu Nkoto ariko iwe nyirizina ngo ni i Nyarugenge ahitwa ku Mucyo. Bwa mbere agiye gukora Hidja,ngo yashatse kujyayo kera  ariko ntibyamukundira, none ngo kuri ubu akaba yishimiye ko abashije kujyayo. Gusa avuga ko ibyishimo bye bitaba byinshi kubera ko ataramenya niba agerayo amahoro.  Amina ati “Ubu se urambaza ibyishimo mfite, nari namenya ko ngerayo?” Uyu mukambwe avuga ko yatangiye gutegura kujya muri uwo mutambagiro mutagatifu akiri urubyiruko ariko amafaranga bisaba ntabashe kuyabona. Kuri iyi nshuro kugira ngo abashe kujyayo, ngo yagurishije akarima ka se, aherutse gutsindira nyuma y’igihe kirekire yari amaze akaburana. Ati “Ngiye i Maka kuko ari ku butaka bw’intumwa zacu. Imana yavuze ko Umusilamu uzapfa yarageze i Maka azapfa neza, ko Imana izamwakira neza kandi ikamwishimira. Ningerayo ndatekerereza Imana ibyanjye kandi irabizi.” Uwo mukecuru avuga ko amaze igihe mu idini ya Islamu kuko mu 1952 yari Umuslamu. Ati “Icyo nabwira abantu ni ugukunda Imana kuko ngeze aha ku bwayo."" Kujya i Maka mu mutambagiro mutagatifu bisaba ubushobozi bwa miliyoni zisaga eshatu z’Amafaranga y’u Rwanda ku muntu umwe. Abagera kuri 85 barimo abagore 48 n’abagabo 37 bahagurutse mu Rwanda berekeje i Maka kuri iyi nshuro. Umukuru muri bo ni Amina Mukanduhura w’imyaka 86 naho umuto afite imyaka 20 y’amavuko. Indege ibavana i Kanombe ku kibuga cy’indege yahagurutse saa 00:00 mu ijoro ryakeye aho biteganijwe ko bakazagaruka mu Rwanda tariki 25 Kanama 2019. Hakunze kuvugwa ibibazo by’umutekano muke n’umubyigano ukabije ku baba bitabiriye uyu mutambagiro mutagatifu, hakaba n’igihe biviramo bamwe mu bawitabiriye kuhasiga ubuzima. Kuba hakunze kuvugwa umutekano mucye utewe n’umubyigano w’ababa bitabiriye iki gikorwa bikaba byatuma hari n’abahasiga ubuzima,abayoboye iri tsinda batanze ikizere ko nta mpungenge z’umutekano wabo bafite kubera ko babanje kubahugura mbere yo guhaguruka uko bagomba kwitwara.Ikindi kandi ngo mu gucyemura iki kibazo ngo amacumbi bazabamo yegereye umusigiti w’i Maka. Gukora umutambagiro mutagatifu (Hidja) biri mu nkingi eshanu za Islamu.Umuyisilamu wese ubifitiye ubushobozi asabwa gukora umutambagiro mutagatifu ubera i Maka muri Arabiya Sawudite nibura inshuro imwe mu buzima bwe. Yanditswe na Habarurema Djamali"
11,iyobokamana,religion,http://muhabura.rw/amakuru/iyobokamana/article/arabie-saoudite-abava-muri-rdc-bahagaritswe-kujya-gukora,Arabie Saoudite:Abava muri RDC bahagaritswe kujya gukora umutambagiro mutagatifu i Maka," Arabie Saoudite yatangaje ko yabaye ihagaritse ibyo gutanga viza ku baturage ba Repubulika Iharanira Demokarasi ya Congo bashaka gukora ingendo nyobokamana muri icyo gihugu. Itangazo Guverinoma ya Arabie Saoudite yatanze ibicishije muri Minisiteri y’Ububanyi n’amahanga yavuze ko gutanga Viza kuba-nyekongo babihagaritse kubera kubungabunga umutekano w’abantu basura icyo gihugu. Itangazo rigira riti “Gutanga viza ku bantu baturutse muri Repubulika Iharanira Demokarasi ya Congo byahagaritswe mu kwita ku mibereho myiza y’abakora ingendo nyobokamana.” Uyu mwanzuro wafashwe nyuma y’uko Umuryango mpuzamahanga wita ku buzima (OMS) utangarije ko icyorezo cya Ebola kimaze iminsi muri Congo gihangayikishije isi. Umuyobozi w’abayisilamu muri Congo, Djuma Twaha yatangarije BBC ko hari abantu 410 bagombaga kugirira urugendo rutagatifu mu mujyi wa Mecque mu kwezi gutaha. OMS iherutse gutangaza ko icyorezo cya Ebola muri Congo gihangayikishije ariko ibuza ibihugu kudashyiraho amabwiriza akumira urujya n’uruza rw’abantu cyangwa ibicuruzwa. Abantu basaga 1700 nibo bamaze guhitanwa na Ebola kuva icyo cyorezo cyakwaduka muri Congo muri Kanama 2018. Niyomugabo Albert/MUHABURA.RW"
11,iyobokamana,religion,http://muhabura.rw/amakuru/iyobokamana/article/nyamasheke-padiri-nambajimana-yasezeye-ku-murimo-we-w,Nyamasheke:Padiri Nambajimana yasezeye ku murimo we w’ubupadiri," Nyuma y’imyaka isaga itanu ahawe isakaramentu ry’Ubusaserdoti,Padiri Nambajimana Donatien, wakoreraga ubutumwa muri Paruwasi ya Nyamasheke muri Diyosezi ya Cyangugu, yasezeye ku murimo w’Ubupadiri ku mpamvu ziswe ize bwite. Padiri Nambajimana uzwi ku izina rya Mushi yasezeye ku gicamunsi cy’ejo ku wa Kabiri tariki ya 4 Ukuboza 2018. Umwe mu bapadiri babanye wifuje ko amazina ye atajya muri iyi nkuru, yemeje aya  amakuru ariko avuga ko impamvu yatumye mugenzi we asezera batarayimenya. Ati “Twahawe ubutumwa na Padiri Mukuru wa Paruwasi ya Nyamasheke, atubwira ko mugenzi wacu yasezeye, atakiri ku murimo w’ubupadiri muri Kiliziya Gatolika kubera impamvu ze bwite”. Yakomeje agira ati “Donatien twaganiraga nk’abihaye Imana ariko aho yakuye igitekerezo cyo kuva mu bupadiri sinahamenya kuko wabonaga afite umuhamagaro.’’ Nshimiyimana Alexis Padiri Mukuru wa Paruwasi ya Nyamasheke yirinze kugira icyo avuga kubivugwa ko Nambajimana yasezeye ku mirimo ye. Ati “Ibyo sinjye ubitangaza mwabaza nyir’ubwite cyangwa Musenyeri wa Diyosezi ya Gikongoro.” Gusa kugeza magingo aya Padiri Nambajimana ntabwo aratangaza neza icyatumye afata icyemezo cyo gusezera ku murimo w’Imana w’ubupadiri. Yanditswe na Habarurema Djamali"
11,iyobokamana,religion,http://muhabura.rw/amakuru/iyobokamana/article/byinshi-utaruzi-kuri-vatican-kwa-papa-bitangaje,Byinshi utaruzi kuri Vatican  kwa Papa  bitangaje," Vatican ni umugi uherereye mu wundi mugi wa Rome mu Butariyani ndetse ukaba n’icyicaro cya Kiliziya Gatolika ku isi na Leta yayo Vatican ikanagira n’umwihariko wo kuba igihugu gito mu isi ku buso butageze no ku kilometero kare kimwe. Umugi ukaba n’igihugu cya Vatican ufite ubuso bungana na Hactares 44 ugaturwa n’abaturage bangana n’igihumbi gusa ukaba ndetse ari nacyo gituwe n’abaturage bake mu isi, uyu mugi igitangaje cyane kuri wo uko mbere y’uko ubukristo bugera i ROMA muri Italie aha ngo hari ahantu hadatuwe n’abantu na bake gusa haza gufatwa n’ubu kristo haba icyicaro cya Kiliziya Gatolika. iyi ni imyihariko utigeze wumva ku mugi wa Vatican. 1.Nta mwene gihugu kavukire uba muri Vatican Ntabwo bisaba kuvukira I Vatican kugirango ube umwenegihugu waho, bisaba gusa kuba uhakora byonyine kuko ubwenegihugu ntibutangwa na Kavukire ahubwo buhabwa abakorera muri uwo mugi Papa atuyemo (nk’abakaridinari n’abashizwe kurinda Papa),muriki gihugu iyo utakaje ukazi bijyanira rimwe n’ubwenegihugu. 2.Iki nicyo gihugu kinywebwamo inzoga nyinshi ku isi Ikigo wine institute giherutse gutangaza ko Umugi wa Vatican uza imbere mu bihugu binywerwamo inzoga ku isi kuko umuntu waho anywa litilo 54.26 ku mwaka,gusa hari impamvu z’ibi kuko ngo ni ukubera divayi ikoreshwa mu gutura igitambo cy’Ukaristiya. 3.Aha ntabwo ariho Papa yahoze atuye Mbere y’uko Vatican iba umugi PAPA yari atuye hafi n’umugi wa Rome kuko mu mwaka w’ 1309 kugeza mu 1377 aba Papa barindwi babaye kandi bayoborera I Avignon mu Bufaransa. 4.Abarinzi ba Papa bose ni abanya Swisse Ibi byashyizweho na Papa Jilius wa 2 mu mwaka wa 1506 ko aba Swiss aribo bagomba kurinda Papa kandi kugirango ube umurinzi wa Papa bisaba kuba uri umu Catholic utarashatse ukaba uri igitsina gabo kandi ufite hagati y’imyaka 19 na 30 kandi ukaba waraherewe ubumenyi bw’ibanze mu gisirikare cya Swisse Niyomugabo Albert /MUHABURA.RW"
11,iyobokamana,religion,http://muhabura.rw/amakuru/iyobokamana/article/banga-gushyira-amavuta-muri-rav-4-ihengamye-ngo-baze,Banga gushyira amavuta muri RAV 4 ihengamye ngo baze kundeba ariko undi akayashyira mu ndege aje kundeba:Rugagi," Bihop Rugagi Innocent uyobora Redeemed Gospel Church avuga ko hari abantu banga kumusura bagenda muri RAV4 zihengamye ahubwo akarenga agasurwa n’abaje mu ndenge.Bityo ngo kugeza ubu yamaze kubona ko isi yose imwemera ndetse ahamya ko atazapfa atabonye bamwe mu bakirisito be batunze indege zabo bwite. Ibi Bishop Rugagi yabitangaje mu materaniro yo kuri iki cyumweru tariki 11 Ugushyingo 2018,aho yabihereye ku kuba mu cyumweru gishize yaragiranye ibiganiro n’umuherwe w’umupasiteri witwa Dr.Shepherd Huxley Bushiri uzwi nka Major 1 cyangwa se Prophet Bushiri wari uri mu Rwanda. Rugagi yavuze ko Bushiri yari yaje mu Rwanda kuharuhukira ariko yahagera akamwandikira ngo aze baganire, ibi byatunguye Rugagi ndetse ngo yabanje no gushidikanya ko ari abatekamutwe bamwoherereje ubwo butumwa. Rugagi yavuze ko mu minsi yashize yari yaragerageje guhura na Prophet Bushiri ariko agasanga amafaranga byamutwara atarayatunga kuva Imana yamurema. Gusa ngo icyifuzo cye Imana yakibonye iri mu ijuru maze imukorera igitangaza irabahuza. Bushiri ngo yabwiye Rugagi ko mbere yo kuza mu Rwanda Imana yamubwiye byinshi ku we. Rugagi yavuze ko Prophet Bushiri ari igikomerezwa ku buryo adashobora gusura itorero riciriritse. Ngo ni yo mpamvu atasuye itorero rya Rugagi ku Cyumweru. Ati “Igishobora gutuma adateranira hano nuko amavuta ye atari ayo mu itorero nk’iri.Ni yo mpamvu tutashobora kugirango tumwakire ahangaha”. Rugagi yagaragaje agaciro yahawe na Prophet Bushiri agira ati “Abantu bajya banga gushyira amavuta muri RAV 4 ihengamye ngo baze kundeba ariko undi agashyira amavuta mu ndege aje kundeba! ….akishyura amafaraga ataba rika kubera umuntu umwe!” “Isi yose yaranyemeye” 
Rugagi yemeza ko niyo yakwicara mu masangano y’umuhanda yahamiriza Imana ko isi yose yamumene kandi nta wabihakana Rugagi yavuze ko kuba umushumba w’itorero rikomeye ku isi akaba n’umuherwe uzwi ku isi yarageze mu Rwanda akamutumira ngo baganire, ngo byonyine bihagije kugirango byerekane ko isi yose yemeye Rugagi. Ati “Ubu njyewe noneho nubwo nakwicara mu masangano y’imihanda, ni ukubwira Imana gusa nti ‘Isi yose yaranyemeye’, narabirangije, nubwo nonaha nagenda nkicara mu masangano y’umuhanda gusa nkamanika amaguru, ubu isi yaranyemeye! byararangiye! Ubyange cyangwa ubyemere ibyo birahagije"". Rugagi yavuze ko Prophet Bushiri amaze guhura n’abaperezida barenga 47 kubera uburyo ari umuntu ukomeye. Kubw’ibyo Bishop Rugagi arahamya ko kuba yahuye na we Imana yamuzamuye mu yindi ntera. 
Kuri we ngo ubuhanuzi bwarasohoye ntazapfa atabonye bamwe mu bakirisito be batunze indege zabo bwite Ati ""Imana yarankomeje, ubuhanuzi bwarasohoye…uyu munsi mfite amavuta yuzuye, …ndimo ndumva uburemere budasanzwe…ibyari inzozi ntibikiri inzozi bimaze kuba ibintu bifatika”. ‘Sinzapfa ntarabona abakirisito batunze indege zabo’ Nyuma yo kugaragaza uburyo Imana yamuhuje n’umuntu ukomeye, Bishop Rugagi yahamirije abakirisito ati “Ntabwo nzapfa ntarabona abakirisito batunze indege zabo!” Bishop Rugagi yavuze ko guhura na Prophet Bushiri byasohoje ibyo Imana yamubwiriye mu masengesho yasengeye mu mazi no ku misozi ya Kanyarira na Kinyamakara. Ese uyu Prophet Bushiri Rugagi yirahira ni muntu ki? 
Prophet Bushiri Ngo yatangiye ubucuruzi akiri muto ahawe inguzanyo na se umubyara Dr.Shepherd Huxley Bushiri uzwi nka Prophet Bushiri cyangwa Major one yavutse mu 1983. Ayobora itorero ryitwa Enlightened Christian Gathering rifite icyicaro i Pretoria muri Afrika y’Epfo rikagira n’amashami hirya no hino ku isi. Ni umushoramari ukomoka muri Malawi, afite ikigo cy’ishoramari gikomeye cyitwa Shepherd Bushiri Investments (Pty) Ltd. Akora iby’ubucukuzi bw’amabuye y’agaciro, ibijyanye n’ubwubatsi, serivisi z’amahoteri n’ingendo z’indege n’ibindi. Prophet Bushiri Ngo yatangiye ubucuruzi akiri muto ahawe inguzanyo na se.Prophet Bushiri ni umuvugabutumwa ukomeye akaba anafite ifaranga ritubutse Itorero rye ngo rifite amashami arenga 1700. Ajya akoresha ibiterane bikitabirwa n’abasaga ibihumbi 95. Ni umwe mu bapasiteri b’abaherwe muri Afrika no ku isi dore ko afite indege ze bwite eshatu, televiziyo, kaminuza, ishuri ry’imikino (sports academy), n’ibigo by’ubucuruzi bikomeye. Bivugwa ko afite umutungo urenga miliyoni 150 z’amadorali y’Amerika. Aba mu nzu ya miliyoni hafi ebyiri z’amadorali y’Amerika. Akunze kugira uruhare mu bikorwa byo kubakira abatishoboye, kubarihira amashuri, no gutanga ibiryo kubahuye n’inzara. Umufasha we yitwa Mary Bushiri, bakaba bafitanye abana babiri gusa. Bushiri avuga ko yagiye mu ishoramari kugira ngo abone ibitunga umuryango we nyuma yo gusobanukirwa ko itorero ridashinzwe gutunga umuryango we. Uyu ni we waganiriye na Rugagi ndetse ngo yamuhuje n’abandi bashumba b’amatorero b’abaherwe barimo umumiliyoneli witwa Prophet Uebert Angel uyobora itorero ryitwa Good News Church rikorera mu Bwongereza. Uyu Prophet Uebert ni na we Bushiri afata nk’ikitegererezo cyangwa umubyeyi we wo mu buryo bw’umwuka. Rugagi na we amaze kwamamara mu Rwanda kubera ibintu akora n’ibyo avuga bigateza ururondogoro. Yamamaye cyane ubwo yizezaga abakristo be gutunga Range Rover mu mezi atatu gusa, icyakora ukabanza gutanga ituro ry’ibihumbi bitanu (5,000Frw), no kwizera ko bizasohora. Yigeze no gutangaza ko agiye kujya azura abapfuye. Yanditswe na Habarurema Djamali"
11,iyobokamana,religion,http://muhabura.rw/amakuru/iyobokamana/article/gitwaza-yongeye-gukora-agashya-noneho-yatangaje-ko,Umwana murizi ntakurwa urutozi:Inyigisho Intumwa Gitwaza yigishije yumviswe nabi (Inkuru ivuguruye)," Intumwa Gitwaza akaba Umuyobozi w’Itorero Zion Temple, yatangaje ko abakirisitu basengera mu itorero rye aribo bazajya mu ijuru bonyine, naho abandi batahasengera ishyano rikaba rigiye kubagwaho,gusa aka ni agace gato abantu bakuye mu kigisho cyose kuko rwari urugero yatangaga. Mu ijambo yavuze igihe yatangaga ubutumwa mu itorero rye, Intumwa Gitwaza yavuze ashize amanga ko abasengera mu itorero abereye umuyobozi w’icyubahiro aribo bazajya mu ijuru. Yagize ati""Abakirisitu bose basengera muri Zion Temple nibo bazajya mu ijururu.Adadasengera muri Zion Temple bose ishyano ribaguyeho."" Ibi Intumwa Gitwaza abivuze nyuma y’uko mu minsi ishize yari yanatangaje ko ari we muhanuzi wenyine ukomeye mu Rwanda no muri Afurika, ko abandi bazamusimbura bazaza atakiriho. Gusa icyo gihe akimara kuvuga ibyo abantu benshi barimo bagenzi be bakora umurimo w’ivuga butumwa ntabwo babyakiriye neza aho bavugaga ko iriya atari imvugo ikwiye umukozi w’Imana. Pasiteri Rutayisire Antoine mu nyigisho yatanze nyuma y’iryo jambo rya Gitwaza, yavuze ko Umukozi w’Imana Gitwaza ashora kuba ibyo yavuze yarabivuvanye ibikomere ku mutima, ngo kuko ubusanzwe umukozi w’Imana agomba kubwira abo yigisha Yesu gusa ibindi akabireka. Burya uwumva ikiganiro neza ni uwutangiranye nacyo Nyuma y’uko hari abafashe akigisho cyose Intumwa Gitwaza yatanze bagakataho akantu gato kangana n’amasegonda 15 bagakwiragiza imbuga nkoranyambaga abantu benshi bakagwa mu kantu ariko aka bakase muri ubu butumwa, rwari urugero yafashe avuga ko hari abantu bamwe batera ubwoba bagenzi babo bari kwitaka. Muri urwo rugero yagize ati ""Hari abantu basigaye batera ubwoba abandi! mwibaze nk’uwaza akababwira ngo ’ Abakiristu ba Zion nibo bazajya mu ijuru gusa. Abandi basengera ahandi ishyano rigiye kubabona"" uwo mwamwumva mute ? Ntiyaba abeshye? Hari abantu nk’abo basigaye bavuga ko Imana iba ahantu hamwe"". Bityo bamwe ibyakwiragijwe ku mbuga nkoranyambaga babifashe nk’ukuri ariko si byo, usibye kumvira ikiganiro hagati utumvise aho cyatangiriye ukumva ibindi wishikiye ahubwo ukuri nyako ni uko Intumwa Gitwaza ifite abahagurukiye kuyisebya ku nyungu zabo, ibimuvugwaho byose bikaba bikwiye kwitonderwa na buri muntu. Si ubwa mbere Intumwa Gitwaza ivuzweho ibintu nk’ibi kandi akenshi usanga ari bibi bishobora gutuma umuntu atererwa ikizera n’abandi, ariko ibyo byose abantu baje gusanga ari nk’ibinyoma no guhimbira umuntu ikintu adakora. Muri ibyo yahimbiwe harimo iby’uko mu nzu ye hari harimo isanduku agenda akaryamamo ngo kubera ko akorana n’amashitani,umururumba mu mafaranga aho ayarya wenyine akima abo bafatanyije umurimo w’Imana ndetse n’ibindi byinshi,kuburyo hari n’umukobwa wigize gutanga ubuhamya avuga ko bimwe muri byo binyoma ariwe yagiye abisakaza amubeshyera kugira ngo izina rye arisige icyasha. Cyera kabaye rero bamwe bakumva ikimuvuzweho bakagifata nk’ukuri ariko mu byukuri ugasanga bibaye nk’ibya wa mwana murizi adakurwa urutozi. Bibiliya na yo ivuga ko Yezu(su) ari we nzira y’ukuri n’ubugingo, ntwawagera ku mana atamunyuzeho. Kanda hano wumve Ijambo yavuze ashyiramo urugero abenshi bahise bikuriramo akantu gato k’amasegonda 15 gusa. MUHABURA.RW"
11,iyobokamana,religion,http://muhabura.rw/amakuru/iyobokamana/article/urusengero-rw-abayuhudi-muri-amerika-rwagabweho-igitero,Urusengero rw’Abayuhudi muri Amerika rwagabweho igitero," Urusengero rw’Abayuhudi muri Amerika rwagabweho igitero gihitana abantu 11.Umugabo ucyekwaho icyo gitero muri urwo rusengero cyangwa sinagoge rw’i Pittsburgh muri Leta Zunze Ubumwe z’Amerika, yashinjwe ubwicanyi. Byemezwa ko iki ari cyo gitero kibi cyane cyibasira Abayahudi kibayeho mu mateka ya vuba y’Amerika. Robert Bowers w’imyaka 46 y’amavuko, ashinjwa kurasa muri uru rusengero ruzwi nka Tree of Life cyangwa Igiti cy’Ubugingo ugenecyereje mu Kinyarwanda, ubwo hari mu gihe cy’amasengesho yo ku isabato. Ashinjwa ibyaha 29, birimo no gukoresha imbunda hagambiriwe kwica. Abashinjacyaha bavuga ko bazanamushinja ibyaha by’urwango. Uyu ucyekwaho ubu bwicanyi, nibumuhama, ashobora guhanishwa igihano cyo kwicwa. Perezida Donald Trump w’Amerika yavuze ko iki gitero ari ""igikorwa kibi cy’ubwicanyi bwibasira imbaga."" Abantu batandatu - barimo abapolisi bane - bakomerecyeye muri iki gitero cyabaye ku wa gatandatu. Uyu ucyekwaho kugaba iki gitero na we yakomerecyeye mu kurasana na polisi. Abantu babarirwa mu magana bo mu madini atandukanye bo muri ako gace icyo gitero cyabereyemo ndetse n’abandi baturutse mu bindi bice bya Pittsburgh, nyuma yaho bateranye, bakora ikiriyo cyo kwibuka abaguye muri icyo gitero cyabereye mu gace ka Squirrel Hill. Byagenze gute? Ba kabuhariwe mu gutabarana ibakwe aho rukomeye b’Amerika ubwo bavaga aho icyo gitero cyabereye
Mu gitondo cyo ku wa gatandatu, abasengera kuri uru rusengero bari bateranye, mu muhango wo kubatiza wari uteganyijwe kuri uwo munsi. Agace ka Squirrel Hill ni kamwe mu dutuwe n’Abayahudi benshi muri leta ya Pennsylvania, kandi uyu munsi wa gatandatu ni umwe mu y’icyumweru kuri uru rusengero haba hari urujya n’uruza rwinshi rw’abantu. Polisi yatangaje ko ahagana saa tatu n’iminota 54 ku isaha y’aho ari bwo yatangiye kwakira ubutumwa bw’abavugaga ko hari umuntu uri kurasa mu rusengero, nuko nyuma y’umunota umwe ihita yoherezayo abapolisi. Amakuru avuga ko Bwana Bowers, umuzungu w’umugabo, yinjiye mu rusengero mu gitondo mu gihe cy’amasengesho afite imbunda imwe nini njya-rugamba n’izindi eshatu ntoya. Robert Jones, umukozi w’urwego rw’iperereza ry’imbere muri Amerika rwa FBI, yavuze ko umugabo warasaga yari yamaze kwica abantu 11 mu gihe cy’iminota igera hafi kuri 20 ndetse ko yari atangiye gusohoka mu rusengero ubwo yagwaga muri ba kabuhariwe mu gutabarana ibakwe aho rukomeye b’Amerika. Nuko ngo asubira mu rusengero agerageza kwihisha polisi. Nyuma yo kurasana yaje kwishyikiriza polisi, ubu akaba ari mu bitaro aho ari kuvurirwa ibyavuzwe ko ari ibikomere byinshi yagize. Wendell Hissrich, ukuriye umutekano wa rubanda i Pittsburgh, yabwiye abanyamakuru ati: ""Iki ni kimwe mu bitero bibi cyane maze kubona. Nagiye nkora ahantu habaye impanuka z’indege. Ni bibi cyane."" Bwana Hissrich yavuze ko mu bishwe nta bana barimo. Ni iki tuzi kuri uyu ucyekwaho kugaba iki gitero? Ibitangazamakuru byo muri Amerika byatangaje ko yavugiraga hejuru ati, ""Abayahudi bose bagomba gupfa"" ubwo icyo gitero cyabaga. Ubutumwa bwo ku mbuga nkoranyambaga bw’umuntu witwa Robert Bowers, nabwo bwatangajwe ko bwuzuyemo amagambo agaragaza urwango rw’Abayahudi. Mu kiganiro n’abanyamakuru, Bob Jones wa FBI yavuze ko bisa nkaho Bwana Bowers atari azwi n’abategetsi mbere y’icyo gitero. Yongeyeho ko bitazwi impamvu yateye iki gitero, ariko avuga ko abategetsi batekereza ko uyu ucyekwa yaba yari wenyine. Umunyamakuru wa BBC Dan Johnson uri i Washington avuga ko iki gitero kibaye mu gihe cy’ubushyamirane muri iki gihugu, nyuma y’icyumweru cyaranzwe n’ubutumwa burimo ibisasu bwohererejwe abanenga Bwana Trump, na mbere y’amatora rusange y’ingenzi yo mu kwezi gutaha kwa cumi na kumwe. 
Ba kabuhariwe mu gutabarana ibakwe aho rukomeye b’Amerika ubwo bavaga aho icyo gitero cyabereye
Robert Bowers, ucyekwaho kugaba iki gitero
Urusengero rwa Tree of Life cyangwa Igiti cy’Ubugingo ugenecyereje mu Kinyarwanda, rw’i Pittsburgh
Abantu babarirwa mu magana bo mu madini atandukanye bakoze ikiriyo cyo kwibuka abaguye muri iki gitero
Niyomugabo Albert/MUHABURA.RW"
11,iyobokamana,religion,http://muhabura.rw/amakuru/iyobokamana/article/ifoto-y-umupadiri-n-umukobwa-ku-mucanga-ku-mazi-ikomeje,Ifoto y’umupadiri n’umukobwa ku mucanga ku mazi ikomeje guca ibintu ku mbuga nkoranyamabaga," Ifoto y’umupadiri wo mu gihugu cya Malawi witwa Rev. Fr. Charles Mukhalira Chiuta Dhlovu n’umukobwa witwa Grace Mwiwa bari bibereye muburyohe ku mucanga ku mazi, ikomeje guca ibintu ku mbuga nkoranyambaga aho iri kwibazwaho n’abatari bacye. Uyu mupadiri wo muri diyoseze katolike ya Mzuzu,biravugwa ko umukobwa bari kumwe, ari umwe mubakobwa bakora kuri radiyo uyu mupadiri abereye umuyobozi yitwa Tigawane,bityo ngo nyuma yo kumuzamura mu ntera bihembye kujya kuryohereza ku mucanga ku mazi nk’uko Faceofmalawi ducyesha nkuru yabitangaje. Ngo kuryoshya bene aka kagene byahuriranye n’uko iyi radio y’idini yari yateguye ikirori cyabereye ku mucanga wa Chikale,ari naho bamwe mu bantu babonye uyu mukozi w’Imana yishimanye n’umukobwa. Ariko abakoresha imbuga nkoranyambaga ntabwo bihanganiye ibyo byabaye nyuma y’uko iyo foto igiriye kuri interineti,kuburyo bamwe batangiye kunenga imyitwarire n’ibikorwa by’uwo mupadiri bavuga ko ibyo bishobora gutuma atakaza igihango yahanye n’Imana cyo kuzabaho ubuzima bwe bwose ari ingaragu. Ku rundi ruhande,abandi bo baramushyigikiye bavuga ko nta kibi yakoze kuko ari ikiremwa muntu gifite ibyiyumvo kandi ikindi ngo ibikorwa bye yabikoze agihe buri mukozi yari yahawe uburenganzi bwo kwidagadura. Gusa Diyoseze katolika ya Mzuzu ntacyo yigeze ivuga kuri iyo foto yasakajwe ku mbuga nkoranyambaga kandi ntibizwi niba akanama gashinzwe imyitwarire ko muri iyo diyoseze kazafatira uwo mupadiri ibihano. Yanditswe na Habarurema Djamali"
11,iyobokamana,religion,http://muhabura.rw/amakuru/iyobokamana/article/pasiteri-wategekaga-abakirisitu-be-kurya-inzoka-noneho,Pasiteri wagaburiraga abakirisitu inzoka noneho yabahinduriye ifunguro rigizwe n’inyama z’imbwa," Pasiteri Penuel Mnguni uyoboye Itorero End Time Disciples Ministries muri Afurika y’Epfo, wategekaga abakirisitu be kurya inzoka noneho yahisemo kujya basangira inyama z’imbwa nk’ifunguro ryera. Ku Cyumweru, Pasiteri Mnguni yashyize ku rukuta rwe rwa Facebook amashusho agaragara ari kugaburira abakirisitu inyuma z’imbwa. Yanerekanye amafoto y’imbwa, itarabagwa, ibagwa ndetse na nyuma yo kubagwa, avuga ko ikinjira mu kanwa kitica ahubwo hica ikiwuturukamo. Yavuze ko ubukirisitu bwagiye buhinduka uko ibihe byagiye bisimburana ariko mu itorero rye abemera bagiye babona ibitangaza. Yavuze ko Yesu atategetse ko abantu barya imigati gusa n’imitobe, ahubwo yategetse ko bajya bahora basangira umubiri n’amaraso bye. Pasiteri Mnguni yavuze ko abayoboke be barya imbwa bari kurya umubiri wa Kirisitu. Ati“Ntikiri imbwa, ni umubiri w’Umwami Yesu.Nasengeye aya magufa yose, iyi ntikiri imbwa …umuntu urwanya ibi [gusangira imbwa], ni ukurwanya Uhoraho.” Pasiteri Mnguni yariye ubwe ku nyama y’imbwa, abwira abayoboke ati “Abantu bazavuga ko umukozi w’Imana atarya imbwa.” Amaze kuyitamira, aravuga iti “Iranurira.” Bamaze gusangira, yatangiye kubasengera, abizeza ko bakira indwara zirimo SIDA na kanseri ndetse n’inda zarengeje igihe cyo kuvuga ko zizavuka. Niyomugabo Albert/MUHABURA.RW"
11,iyobokamana,religion,http://muhabura.rw/amakuru/iyobokamana/article/sobanukirwa-amateka-y-icumu-ryatewe-yezu-mu-ruvavu,Sobanukirwa  Amateka y’icumu ryatewe Yezu mu ruvavu yanyeganyeje isi," Amateka y’icumu ryacumiswe mu rubavu rwa Yesu agaragaza ko mu bami babayeho bagakora amateka yanyeganyeje isi, Yesu ari we mwami w’abami kuko abo isi yita abami b’abami nabo bemeje kandi bagaragaza ko hejuru yabo hari ubasumba kandi ko kumwiringira aribyo bitanga icyubahiro, ubutware no kuramba. N’ubwo yabambwe nk’umugome ariko ibyakoreshejwe byose bamubamba byahindutse ibirango n’ibyububasha bidasanzwe, kuko yari umwami w’abami. Nk’uko byanditswe mu butumwa bwiza bwa Yohana 19:34, ubwo Yesu yari ku musaraba umwe mu basirikare yamucumise icumu mu rubavu havamo amazi avaze n’amaraso. Ibi byabaye kugira ngo ibyahanuwe n’umuhanuzi Yesaya bisohore. “Nyamara ibicumuro byacu ni byo yacumitiwe, yashenjaguriwe gukiranirwa kwacu, igihano kiduhesha amahoro cyari kuri we, kandi imibyimba ye niyo adukirisha” Yesaya 53:5”. Nk’uko biri mu myizerere ya Gikristo, amaraso n’amazi byavuye mu rubavu rwa Yesu nibyo adukirisha ibyaha, indwara n’izindi ntimba zitandukanye. Nk’uko bisobanurwa n’abahanga batandukanye mu bumenyamana (théologie), umusirikare wateye Yesu icumu mu rubavu amazina ye ni LONGINUS akaba yari umusirikare uyobora itsinda ry’abasirikare 100 mu ngabo za Pilato akaba yarafite inararibonye mu kwica urubozo abo shebuja Pilato yamaze guciraho iteka ryo gupfa. Ariko LONGINUS yaje kugira ikibazo cy’uburwayi apfa ijisho ibi byamuteye ubusembwa butashoboraga gutuma aguma kuba mu ngabo ariko na none bitewe nuko shebuja Pilato yamwemeraga nk’umusirikare ufite uburambe mu kubabaza abantu yabonaga kumutakaza mu ngabo ze yaba ahombye cyane. Niko kumuhindurira inshingano amuvana mu mutwe yakoragamo amujyana kuba ukuriye ibikorwa byo ku musozi wa Gologota I Nyabihanga umusozi wicirwagaho abamaze guhabwa igihano cg’ urupfu cyo ku musaraba. Abicirwaga kuri uyu musozi babaga ari abagome bagombaga kwicwa urupfu rw’agashinyaguro kuko bavugaga ko abo banzwe n’Imana ndetse n’isi ikaba itabemera, niyo mpamvu bababambaga ku musaraba ngo batandukane n’isi n’ijuru. Nk’uko yari abimenyereye mu kubabaza abantu kwe, Longinus yategetse ko bavuna amaguru abari babambanywe na Yesu ngo bapfe vuba kuko isabato yari yegereje ariko bajya kugera kuri Yesu we basanga yapfuye batamuvunnye amaguru (Yohana19:32). Ibi byarakaje Longinus kuba Yesu atanze atamuvunnye amaguru, n’uburakari bwinshi niko kumutera icumu mu rubavu agira ngo arebe koko ko yapfuye havamo amazi n’amaraso ariko ibi byabereye Longinus umugisha kuko amazi avanze n’amaraso byaguye kuri rya jisho ryari rihumye rirahumuka. Iri cumu Longinus yakoresheje ashinyaguza urubavu rwa Kristo ryaje gufatwa nk’icumu ridasanzwe ndetse abami b’abami benshi barifata nk’ikirango cy’ububasha butangaje bakoreshaga berekana ko ubwami bwabo bukomeye. 

 icumu ritagatifu ryatewe Yesu mu rubavu Ryafashwe kandi nk’intwaro ikomeye ku buryo urifite atashobora gutsindwa kubw’iyo mpamvu buri umwe wese washakaga kuba igihangange ku isi no kubaka ubwami butanyeganyega yarwanaga iy’inkundura kugirango iryo cumu arifate mu biganza bye. Iri cumu ryagiye rihabwa amazina atandukanye ariko iryahuriwe ho nabenshi ndetse arinaryo ryatumaga rimaranirwa rikanizerwamo imbaraga ni Icumu Ritagatifu. Kuva mu kinyejana cya mbere kugeza mu cya gatandatu iri cumu ryari mu biganza by’ubwami bw’abami bw’abaroma ribitswe muri Bazirika yitiriwe Umutagatifu Petero, Umwami w’abami w’abaroma yakoresheje iri cumu nk’ikimenyetso cyo gukomera ku bwami bwe ndetse akavugako igihe cyose arifite nta washobora kumurwanya ngo amutsinde kandi ni nako ryasimburanaga mu biganza by’abami b’abaromani uko ingoma zasimburanaga. Ahagana mu 1350, Umwami w’abami w’abadage witwaga Charles Magne (soma sharire manye) yarwaniye gupfa no gukirango iri cumu arishyikire amaze kurifata yarikoresheje mu ntambara aho ngo ingabo ze zizeraga ko iyo arishyize hejuru batsindaga urugamba yarimanura bagatsindwa. Uku niko ubwami bw’abadage bwakomeje gufata iri cumu ritagatifu nk’intwaro ikomeye yabafashije kuba igihangange ku isi. Mu 1806, ubwo ubwami butagatifu bw’abaromani bwasenyukaga burundu iri cumu ryatwawe mu nzu ndangamurage ya Hofburg(ofubage) mu mugi wa Vienne muri Otrishe. Mu 1908 Hitler yamenye iby’iri cumu. uko yakuraga afite inyotay’ubutegetsi no kuba umwami w’abami w’abadage kandi akabyutsa ubwami bw’abadage mu burayi, yumvaga icyamufasha kugera ku nzozi ze ntakindi uretse gushyikira icumu ritagatifu. Ku wa 12/03/ 1938 ingabo za Hitler zigaruriye igihugu cya Otrishe ariko aziha amabwiriza yo kurwanira gushira ariko bagashyikira icumu ritagatifu kandi ababwira ko ntawemerewe kurikozaho ibiganza mbere yuko arikoraho. Bidatize ku wa 15/03/1938, Hitler yakandagiye mu mujyi wa Vienne muri Otrishe kandi ashyira mu biganza bye icumu ryatewe mu rubavu rwa Yesu na Longinus aritwara mu majyepfo y’ubudage mu mujyi wa Nurmberg (soma nirmbege) aho ryarir yarashyizwe na Charles Magne mbere y’uko rijyanwa I Vienne. Umugenerali w’umunyamerika witwa George Patton we yise iri cumu ingabo irinze ubukiristo ku isi, yagize inyota yo gufata iri cumu mu biganza bye kandi yumvaga kurigira akanaritwaramu gihugu cye cya Amerika ari ubutwari no kuzana itsinzi n’ubuhangange ku gihugu cye. Ibi byatumye ubwo yarwanaga intambara ya kabiri y’isi, Patton yarwanye inkundura kandi ashyiraho itsinda ryihariye ry’abasirikari abaha n’ibikoresho bikomeye kugira ngo byanga byakunda bashyikire iri cumu. Nyuma y’intambara y’imyaka itanu, mu 1945 ubwami bwa Hitler bwarasenyutse ndetse ingabo za Generale Patton zishyikira icumu ritagatifu zirikuye mu buvumo ryari ryashyizwemo n’ingabo za Hitler mu mugi wa Nermberg. Nyuma y’impaka ndende, mu 1951 icumu ritagatifu ryasubijwe mu ngoro ndangamuco ya Ofubage (Hofburg) mu mujyi wa Vienne muri Otirishe aho Hitler yari yararikuye akaba ari naho riri magingo aya kandi rikaba ririnzwe mu buryo bukomeye. Muhabura.rw"
11,iyobokamana,religion,http://muhabura.rw/amakuru/iyobokamana/article/umupadiri-byemezwa-ko-yapfuye-akazuka-yatangaje-igitsina-cy,Umupadiri wapfuye akazuka yatangaje ko yabonye Imana ari umugore," John Micheal O’Neal uwihaye Imana w’ imyaka 71 y’ amavuko wo mu idini ya katolika muri Leta ya Massachusetts yo muri muri Leta zunze ubumwe za Amerika,kuri ubu  byemezwa n’ abaganga ko yapfuye akazuka ndetse avuga ko yagize amahirwe yo kujya mu ijuru agahura n’ Imana mu minota yamaze yapfuye akaba yarasanze Imana ari umugore. Tariki 29 Mutarama nibwo yajyanywe mu bitaro igitaraganya afashwe n’ uburwayi butunguranye bw’ umutima. Uwo munsi nibwo yapfuye ndetse n’ abaganga bemeze ko yamaze gushiramo umwuka ariko bakoresheje imashini y’ ikoranabuhanga yitwa LUCAS 2, bashitura umutima we yongera kuba muzima nyuma y’ iminota 48 amaze gupfa. Inkuru ducyesha Worldnewsdailyreport.com ngo ni uko abaganga bari bafite ubwoba ko ubwonko bwe bwaba bwangiritse kuko imashini zaberekaga ko amaraso menshi arimo gutemba yerekeza mu bwoko gusa amaze gukanguka baramupimye basanga ubwonko ni buzima. Uyu mupadiri yavuze ko ubwo yari yapfuye yagiye mu ijuru akabona azengurutswe n’ Umucyo mwinshi, akabona Imana imbonankune. Yavuze ko Imana ifite ishusho nk’ iy’ umugore. Agira ati “Imana ifite ishusho y’ umugore ufite akajwi karongorotse. Ukuri ni uko Imana ari umugore mutagatifu aho kuba umugabo mutagatifu. Imana uko nayitekerezaga ni nziza birushijeho” Padiri O’Neal akimara gutangaza ko Imana ari umugore, inkuru yabaye kimomo ndetse anatumiza ikiganiro n’ abanyamakuru ngo asobanure neza ibyo yatangaje, arongera ashimangira ko yapfuye akajya mu ijuru agasanga Imana ari umugore. Avuga ko azakomeza kwiyegurira Imana. Ati “ Ndifuza gukomeza kubwiriza. Nkabwira abantu Imana, umwana wayo na shitani. Imana irakomeye kandi ishobora byose nubwo ari umugore”"
11,iyobokamana,religion,http://muhabura.rw/amakuru/iyobokamana/article/gasabo-umuzimu-w-umuntu-wapfuye-cyera-ahora-ahura-n,Gasabo:Umuzimu w’umuntu wapfuye cyera ahora ahura n’abaturage akabatera ubwoba," Mu Karere ka Gasabo, umurenge wa Gikomero mu Kagari ka Gicaca haravugwa inkuru y’umuntu umaze igihe yarapfuye ndetse yaranashyinguwe ariko ngo abantu bagakomeza guhungabanywa no guhura na we kandi bazi ko bamushyinguye cyera. Muri aka gace hakomeje kubera amasengesho ategurwa n’abanyamasengesho bo mu matorero atandukanye mu rwego rwo kwirukana uwo umuzimu bivugwa ko arimo gutera mu bantu bakamubona mu ishusho y’umuntu wari uhatuye umaze igihe apfuye bikaba bikomeje gutuma abantu bahungabana. Rwamucyo Gonzague Umunyamabanga Nshingwabikorwa w’Umurenge wa Gikomero,yemeje aya makuru avuga ko ubuyobozi bwabanje kubifata nk’ibihuha ariko nyuma bakaza no gukeka ko ari umuzimu wa nyakwigendera urimo gutera mu bantu ari na cyo cyatumye ubuyobozi bwiyambaza abanyamasengesho kugirango basenge birukane uwo mudayimoni. Rwamucyo yagize ati“Twebwe rero twabifashe nk’ibihuha kuko baravuga ngo uwo muntu bajya bamubona i Nyagasambu (mu Karere ka Rwamagana), twebwe rero twabifashe wenda ko ari amadayimoni cyangwa se abazimu. Tubifata wenda nko kuba umuntu ashobora kugira ikibazo cyo guterwa n’abazimu, icyo twemeje ni uko ari igihuha kuko tudashobora kubihagararaho ngo tumwerekane. Icyo twakoze ni ukuzana abantu bakabasengera kuko twagishije inama abantu basenga baratubwira bati ibintu nk’ibyo byirukanwa n’amasengesho.” Rwamucyo kandi avuga ko abanyamuryango ba nyakwigendera ngo bagiye kureba imva bashyinguyemo uwo muntu basanga nta kintu imva yahindutseho ariko bagatangazwa no kumva abantu batandukanye bavuga ko babonye uwashyiguwe muri iyo mva ari muzima. Yavuze ko kuri uyu wa 26 Kanama 2018, itorero rya rimwe ryagiye gukorera igiterane mu Kagari ka Gicaca ari na ko nyakwigendera yari atuyemo akanahashyingurwa. Kuri uyu wa mbere tariki 27 Kanama, nabwo hari itorero ryahakoreye igiterane mu rwego rwo kwirukana iyo myuka mibi ikomeje kuza mu bantu bikabatera ubwoba. Ati  “Ayo masengesho agamije kugirango abaturage bagire imitekerereze myiza, bareke kugendererwa n’imyuka mibi.” Umwe mu bapasiteri akaba n’umuyobozi w’amadini n’amatorero mu Murenge wa Gikomero yatangaje ko ngo amasengesho bakoze kuri iki Cyumeru tariki 26 Kanama yari agamije guhumuriza abaturage nyuma yuko ubuyobozi bubiyambaje kugira ngo basengere abaturage badakomeza guhungabanywa n’uwo muzimu bikaba bishobora no gutuma bajya mu matora y’abadepite badatekanye. Yagize ati“Abayobozi babifashe nk’ikintu cyatuma abaturage bahungabana amatora akazajya kuba hariho ihungabana mu baturage. Ni ko kutwiyambaza nk’abanyamadini ngo tubafashe gusenga mu baturage habemo ihumure, twabigishije ijambo ry’Imana, tunasengera amatora ngo azagende neza.” Yakomeje agira ati “Biragaragara ko ari nk’umwuka mubi uba warateye ahantu ushobora gutuma imitima y’abantu ihungabana, ubwo rero ni ubwo buryo twakoze ayo masengesho….mu gusenga twasengeye iyo myuka mibi yose ivugwa yatuma abantu bahungabana kuko tuzi ko Imana ari yo irinze abantu bari mu mbaraga z’Imana, twafashe umwanya wo gusenga.” Yavuze kandi ko iki giterane cyitabiriwe n’abantu benshi kandi ngo ahamya ko bacyuye ibyiringiro n’ihumure biva mu masengesho ku buryo batazakomeza gukuka imitima kubera umuzimu. Yanditswe na Habarurema Djamali"
11,iyobokamana,religion,http://muhabura.rw/amakuru/iyobokamana/article/gisigara-perezida-kagame-yasabye-abaturage-kongera-gutora,Gisigara:Perezida kagame yasabye abanyamuryango ba FPR Inkotanyi kongera gutora neza ngo ibitaragenze neza bikosorwe," Chairman w’Umuryango FPR Inkotanyi akaba na Perezida wa Repuburika, Paul Kagame, yasabye abaturage bo mu Karere ka Gisagara kuzatora abakandida bawo mu matora y’abadepite ateganyijwe mu kwezi gutaha, nk’uko bamugiriye icyizere bakamutorera kuyobora u Rwanda mu myaka irindwi iri imbere, muri Kanama 2017. Ibi umukuru Perezida Kagame yabigarutseho ubwo yari mu Murenge wa Muganza kuri uyu wa Kane mu gikorwa cyo kwamamaza abakandida-depite 80 ba FPR Inkotanyi n’imitwe ya politiki byifatanyije, hitegurwa amatora y’abadepite azaba ku mu kwezi gutaha ku matariki ya 2 na 3 Nzeri 2018. Perezida Kagame yabanje gushimira abaturage uko bitwaye mu matora y’Umukuru w’Igihugu yabaye umwaka ushize, bakamutora ku majwi 98,79%. Yakomeje agira ati “Birumvikana rero nta kuntu mwaba mwaratoye umukandida wa FPR Inkotanyi ngo abe Umuyobozi w’igihugu ngo nibigera ku bababahagararira mu Nteko mwibagirwe FPR!” Yabijeje ko ibyo yabasezeranyije bizagerwaho, anibutsa ko mu mwaka ushize ubwo yiyamamazaga yabemereye umuhanda wa kaburimbo. Uyu muhanda uzahuza Gisagara na Huye uzuzura mu mwaka umwe, utware miliyari 6.5Frw, maze Gisagara ibone umuhanda wa mbere wa kaburimbo mu mateka yayo. Perezida Kagame yakomeje agira ati “Ndashaka kubabwira ko mbere y’uko uyu mwaka urangira, ibikorwa by’uwo muhanda bizaba byatangiye.” Yabwiye abaturage ko atavuga ko ibintu byose byera de, ari yo mpamvu abasaba gukomeza kugirira icyizere FPR Inkotanyi n’amakosa yakozwe agakosorwa. Yakomeje agira ati "" Gisagara muzongere mutore neza muduhe umwanya, n’amahirwe yo gukosora ibyaba bitaragenze neza. Aho tugana turahazi ni heza, igisigaye ni ugufatanya twese n’abaturage kugirango tugere kuri iyo ntego."" Yasoje abiseguraho avuga ko yumva afite umwenda wo gusubirayo kubashimira kuba baratoye Chairman wa FPR Inkotanyi ngo abe Umukuru w’Igihugu, ati ""Mwarakoze."" Yanditswe na Habarurema Djamali"
11,iyobokamana,religion,http://muhabura.rw/amakuru/iyobokamana/article/kigali-abagore-10-b-abacyene-bafunzwe-bazira-gusaba-inyama,Kigali: Abagore 10 b’abacyene bafunzwe bazira gusaba inyama ku munsi mukuru wa Iddil Adha," Nyuma y’uko ubuyobozi bw’idini ya Islam bunenze bamwe mu bayoboke bayo bagurishije inyama ku bakene ku munsi mukuru w’igitambo (Iddil Adha),Nyamirambo ,Onatracom mu mujyi wa Kigali abasaga 10 bafunzwe bazira gusaba inyama. Taliki 22/8/2018 mu mujyi wa Kigali ahitwa i Nyamirambo ku Musigiti wa Onatracom,abagore bahetse abana babyutse bajya gusaba inyama birangira imodoka ishinzwe umutekano mu Murenge wa Nyarugenge ifashe abarenga 10 muri bo abandi bakizwa n’amaguru hafi yo kugongwa n’imodoka bahunga Inkeragutabara. Iki gikorwa cyababaje Abasilamu bari bitabiriye umuhango wo guhabwa inyama bibaza impamvu abakene basaba aho guhabwa bagahanishwa guhungwa ngo barateza umwanda n’umutekano muke,bamwe mu baganiriye n’itangazamakuru bavuze ko bababajwe n’uburyo abashinzwe umutekano bafunze bamwe mu baje gusaba inyama kandi uriya munsi buri muntu wese aba akwiye kwifatanya n’inshuti kukko ari umunsi wo gutamba ibitabo. Ati ”Mbabajwe no kubona umurongo w’ababyeyi bahetse abana baribaje gusaba inyama birangira bajyanywe gufungwa abandi biruka bahunga hafi yo kugongerwa mu muhanda ngo barateza umutekano muke.” Byari amarira n’umubabaro abagore bahetse abana bafatwa n’inkeragutabara abagore basaga 10 bahetse abana burijwe imodoka y’umurenge wa Nyarugenge bajya gufungwa,gusa aho bafungiwe ntiharamenyekana ngo barazira gusabiriza bifatwa nk’umwanda no guhungabanya umutekano. Ibi bije nyuma n’uko nanone ejo taliki 21/8/2018 ubuyobozi bw’idini ya Islam bwanenze bamwe mu bayoboke bayo bagurishije inyama ku bakene ku munsi mukuru w’igitambo (Iddil Adha) bizwiko ari ugusangira abakire n’abakene. Idini ya Islam ivuga ko uwo munsi bawibukiraho igitambo cy’intama cyatanzwe na sekuruza wabo Ibrahim mu mwanya w’umwana we Isaka. Mu rwego rwo gushimira Imana ko uwo Isaka atapfuye, buri muyisilamu yiyemeza kubaga itungo akarisangira n’abantu bose barimo n’abakene, hatabayeho kureba niba uwo basangira ari umuyisilamu cyangwa atari we. Ku ibagiro ry’i Nyabugogo aho benshi mu bayisilamu batuye mu mujyi wa Kigali bazana kubagira amatungo, umunyamakuru wa Kigali today yahasanze abantu benshi baje gusaba inyama. Bamwe muri aba baturage bavuga ko ntawigeze ahabwa inyama ku buntu, n’ubwo amatungo babonaga abagwa yari yatanzwe n’imiryango ya kisilamu nk’ibitambo. Uwamariya, umubyeyi w’abana bane utuye mu Gatsata agira ati ”Nta nyama z’ubuntu ziri hano”. We na bagenzi be bari baje kwisabira inyama bavuga ko ba nyiri amatungo yazanywe nk’ibitambo babagurishaho inyama ku biciro bitandukanye. Umukecuru witwa Uwimpaye agira ati ”Hari abo numvise bagurisha ikiro kimwe cy’inyama ku 2.000Frw”. Hari na bagenzi be bavuga ko basabwe 2.200Frw kuri buri kiro cy’inyama. Ibi byamaganywe n’Ubuyobozi bw’idini ya Islam buvuga ko kugurisha ibitambo ku mukene bitemewe, ahubwo umuyisilamu wese asabwa kumuhera ubuntu. Umujyanama wa Mufti w’u Rwanda, Shehe Suleiman Mbarushimana agira ati ”Ni amakosa, muri iyi gahunda umuyisilamu wese wagize ubushobozi bwo kugura inka, ihene, ntabwo agurisha”. Akomeza agira ati “Ubwo mbimenye ndabiganiraho na Nyakubahwa Mufti w’u Rwanda kugira ngo dushake uburyo twajya tuzana amatungo yo kubagira abakene baje hano ku ibagiro”. Muri iyi minsi itatu yahariwe ibitambo guhera kuri uyu wa kabiri, Umuryango w’aba islam mu Rwanda uravuga ko mu gihugu hose hazabagwa inka zirenga igihumbi n’ihene n’intama zirenga 2.000 Yanditswe na Habarurema Djamali"
11,iyobokamana,religion,http://muhabura.rw/amakuru/iyobokamana/article/abayisilamu-basabwe-gukundana-bagakunda-imiryango-yabo-n,"Abayisilamu basabwe gukundana, bagakunda imiryango yabo n’inshuti zabo"," Idini ya Islam mu Rwanda, kuri uyu wa kabiri yifatanyije n’abo ku isi yose kwizihiza umunsi wa Eid El-Adha, umunsi ukomeye cyane ku ngengabihe ya Islam kuko ari umunsi baharira gutura Imana ibitambo. Ku rwego rw’igihugu, umunsi wizihirijwe kuri stade ya Kigali i Nyamirambo ari naho Mufti w’u Rwanda Hitimana Salum yatangiye ubutumwa bw’umunsi. Yasabye aba Islam, kwimakaza urukundo hagati yabo no mu miryango yabo, kuko ari yo nkingi y’iterambere rya nyaryo mu muryango. Yagize ati” Dukundane, dukunde imiryango yacu, abavandimwe bagirirane impuhwe ndetse n’inshuti zigirirane impuhwe.” Yanakanguriye kandi urubyiruko, kurushaho kwirinda ibiyobyabwenge, anasaba aba Isilamu kuzaba intangarugero, bitabira amatora y’abadepite. By’umwihariko kuri uyu munsi, abayisilamu bibuka igihe Abraham yemeye gutangaho igitambo umwana we w’ikinege akamutura Imana, ariko Imana ikaza kumubuza gutura igitambo ho umuntu mu izina ryayo. Kuri uyu munsi w’ingirakamaro cyane muri Islam, hirya no hino mu Rwanda waranzwe no kubaga ihene n’inka maze Abayisilamu basangira n’inshuti n’abavandimwe. Habayeho kandi no gusura abarwayi mu bitaro bitandukanye, bagera no mu nzu z’imfungwa n’abagororwa, babagemuriye amafunguro. Muri uwo muco wo gusangira habazwe inka igihumbi n’ihene 2,000 bifite agaciro ka miliyoni 200 frw. Mbere yo gutangira kwizihiza Eid El-Adha, abayisilamu bo hirya no hino mu Rwanda babanje guhurira mu misigiti, mu isengesho rusange ryamaze isaha yose nk’uko byemezwa n’abayobozi ba Islam mu Rwanda. Mbere y’uko abayisilamu bizihiza umunsi wa Eid El-Adha, abayisilamu 92 b’Abanyarwanda bagiye mu rugendo rutagatifu i Mecca muri Arabia Saudit aho bari bamaze iminsi itanu. Islam yizera ko Mecca ariho intumwa y’Imana Mohammed yavukiye, ndetse akaba ari nawe washyizeho ukwemera kwa Islam. Yanditswe na Habarurema Djamali"
11,iyobokamana,religion,http://muhabura.rw/amakuru/iyobokamana/article/abayisilamu-bo-muri-niger-basabwe-kudakoresha-inkwi-mu,Abayisilamu bo muri Niger basabwe kudakoresha inkwi mu kotsa intama ku munsi mukuru wa Eid," Abaturage ba Niger bari gushishikarizwa kugabanya inkwi bazakoresha ku munsi mukuru w’abayisilamu wa Eid al-Adha uzaba ku munsi w’Ejo kuwa Kabiri.Kuri ubu Abarenga 94% by’abaturage miliyoni 22 batuye Niger ni abayisilamu. Uyu munsi mukuru ni akanya abagize imiryango akenshi batanga intama ho igitambo, mbere yo kuzotsa bakazirya. Kuri uwo munsi, umurwa mukuru Niamey witezwe gukoresha inkwi zirenga kimwe cya gatanu cy’inkwi ubundi zikoreshwa mu mwaka wose. Gutema ibiti bifatwa nk’ibitera ubutayu, mu myaka ibarirwa mu binyacumi ishize bikaba byaragize ingaruka zikomeye ku gihugu cya Niger. Ku munsi wa Eid, muri Niger bita ""Tabaski"", abategetsi barateganya ko intama zigera hafi ku bihumbi 400 zizatangwaho igitambo mu murwa mukuru Niamey honyine. Mu kuzotsa, aba bategetsi barateganya ko inkwi zigera hafi kuri toni ibihumbi 50 ari zo zizakoreshwa. Koloneli Oumarou Alou,Umukuru w’ikigo gishinzwe kubungabunga ibidukikije muri Niger,  yasabye abaturage ko ahubwo bakoresha amakara mu kimbo cyo gukoresha inkwi. Yongeyeho ko abategetsi bazajya bahagarika amakamyo, indogobe n’ingamiya, bagenzura niba bidatwaye inkwi z’umurengera bizijyanye mu murwa mukuru w’iki gihugu. Eid ni akanya abagize imiryango akenshi batanga intama ho igitambo, mbere yo kuzotsa bakazirya Yanditswe na Habarurema Djamali"
11,iyobokamana,religion,http://muhabura.rw/amakuru/iyobokamana/Bugesera-Abantu-bahoze-ari-interahamwe-bihannye-banasaba-imbabazi-imiryango-y-abo-biciye,Bugesera : Abantu bahoze ari interahamwe bihannye banasaba imbabazi imiryango y’abo biciye," Mu Karere  ka Bugesera Abantu  31 bahoze ari interaha bakoze ubwicanyi muri Jenoside yakorewe Abatutsi bihannye banasaba imbabazi imiryango y’abo biciye mu rugendo rwo kubaka umuryango nyarwanda wunze ubumwe. Izi mbabazi bazisabiye imbere y’imbaga y’abakristu, ubuyobozi bw’Intara y’Iburasirazuba, ubw’Akarere ka Bugesera,IBUKA ndetse n’ubuyobozi bwa Komisiyo y’ubumwe n’ubwiyunge. Aba bari barakatiwe n’inkiko Gacaca, barafungwa nyuma bakora imirimo nsimburagifungo barayirangiza barataha. Gusa bageze mu baturanyi bahamya ko nta mahoro bagize ku mitima, ndetse muri bo harimo uwishe umugore we babanaga barabyaranye. Imbere y’abantu benshi kuri iki Cyumweru tariki ya 19 Kanama, buri umuntu muri abo yatuye asaba imbabazi z’icyaha cyo kwica azisaba uwo yahemukiye n’u Rwanda muri rusange. Aba kandi bahakaniye imbere y’imbaga ko batazongera kumvira ijwi rya sekibi ryabasabaga kwanga no kwica bagenzi babo babahora ubusa. Nyuma yo gusaba imbabazi,Abo biciye babahaye imbabazi biyemeza nabo guhinduka bakabababarira bakubaka ubumwe n’amahoro muri bo. Impande zombi zageze kuri iyi ntambwe nyuma y’urugendo rw’isanamitima rubaganisha ku kongera kubana batishishanya, urugendo bafashijwemo na Paruwasi ya Nyamata. Emmanuel Nsengiyumva Padiri mukuru wa Paruwasi Nyamata yavuze ko ibyo bikorwa by’isanamitima bisozwa no kwihana mu ruhame  bigamije guhamiriza abantu n’Imana. Padiri Nsengiyumva yavuze kandi ko ibikorwa by’ivanguramoko, guheza, gukandamiza no kwica abatutsi byahereye kera no ku bari barahungiye aha mu Bugesera n’abo babohereje, kuva mu 1959,byagera mu 1994 bikaba bibi cyane. Padiri Nsengiyumva ati “Muri paroisse yacu gusa hari inzibutso ebyiri (2) zo ku rwego rwo hejuru kurenza izindi paroisse zo mu Rwanda, imwe ishyinguyemo abarenga 46 000 indi ishyinguyemo abarenga 6000.. ibyo birabumvisha ko mu maparoise yose harimo imibibiri y’abatutsi benshi cyane bishwe ….ibikomere byasize  iyo uganiriye n’abakritso urabyumwa ukabibona.” Aba bemerewe kwihana mu ruhame nyuma y’igihe bagenzura niba inyigisho bahawe zarahinduye ubuzima bwabo, mu bikorwa, mu mibanire hagashingirwa ku batangabuhamya ndetse n’itsinda ryihariye ryabashyiriweho. Uwitwa Nyiransabimana Frolence yahamije uburyo umugabo we bahoraga mu makimbirane yahindutse cyane nyuma y’amezi atanu  y’inigisho z’isanamitima. Gahunda uko ibi imeze muri ibi bikorwa by’inyigisho z’isanamitima, uwo zidahinduye arasibira akiga izindi nyigisho zihariye ntiyemererwe guhabwa imbabazi mu ruhame. uUmuyobozi w Akarere ka Bugesera Richard Mutabazi asanga iyi ari intambwe ikomeye mu kubaka ubumwe n’ubwiyunge mu Rwanda. Ati “Ni umunsi mukuru ukomeye ku muryango nyarwanda kuko abantu bagarutse mu nzira iboneye, bagarutse mu kubaka igihugu bagarutse no mu muryango wa gikiristu. Iyi ni intambwe ntabona uko nayigereranya mu buzima bwa muntu kuko kuba umuntu yarishe akoze icyaha ndengakamere nka Genocide, agahanwa mu buryo bw’amategeko akarangiza igihano cye  yagaruka muri sosiyete akigishwa akumva ko atikiranuye na mugenzi we baturanye agafata intambwe yo kwikiranura umwaka wose birakomeye. ” Umuyobozi wungirije wa Komisiyo y’ubumwe n’ubwiyunge Madam Xaverine Uwimana, yasobanuye ko urwo rugendo rw’isanamitima ari igikorwa gihambaye, ari intambwe izashimangira ko ubumwe bw’abanyarwanda bugezagerwho 100%, asaba n’izindi paruwasi n’andi madini gutera iyi ntambwe. Uko imyaka ishira  andi maparuwasi agenda abikora. Muri paruwasi ya Nyamata bibabaga ku nshuro ya kabiri aho abihannye ari abantu 31,mu gihe ku nshuro ya mbere bari 218. Nyuma yo guhinduka no kubigaragaza mu ruhame bazahabwa izindi nyigisho ngo zizabagira “Abubatsi b’amahoro”. Ibikorwa nk’ibi by’isanamitima ku bakoze n’abakorewe Jenoside byatangiriye muri Paruwasi ya Mushaka n’izindi paruwasi byegeranye mu ntara y’Iburengerazuba. Chief editor Muhabura.rw"
11,iyobokamana,religion,http://muhabura.rw/amakuru/iyobokamana/article/urukiko-rwo-rwategetse-musenyeri-mukuru-wa-kiliziya,Urukiko muri Australia rwategetse ko Musenyeri mukuru wa Kiliziya Gatolika agomba gufungwa," Urukiko rwo muri Australia rwategetse ko uwahoze ari Musenyeri mukuru wa Kiliziya Gatolika muri Australia, agomba kumara amezi 12 afungiye iwe nyuma yo guhamwa n’icyaha cyo guhishira ihohotera ry’abana rishingiye ku gitsina. Iki cyemezo cy’urukiko gisobanuye ko Philip Wilson - weguye ku mirimo ye nka Musenyeri mukuru wa Adelaide nyuma yo guhamwa n’icyaha - atazashyirwa mu buroko. Wilson w’imyaka 67 y’amavuko, ni we muyobozi wo hejuru wo muri Kiliziya Gatolika ku isi uhamijwe icyaha cyo guhishira ihohorera ry’abana rishingiye ku gitsina. Abamwunganira mu mategeko bavuze ko kuri uyu wa kabiri bajuririra iki cyemezo cy’urukiko. Umucamanza yavuze ko Wilson atangira iki gihano ako kanya, akagikorera mu nzu ya mwenewabo aho azajya agenzurirwa hifashishijwe icyuma cy’ikoranabuhanga kizajya kigaragaza niba ahaguma. Nyuma y’amezi atandatu akaba yashobora gusaba kurekurwa bishingiye ku myitwarire ye muri iki gihano. Ubwo yasohokaga mu cyumba cy’urukiko kuri uyu wa kabiri, Wilson ntabwo yasubije ikibazo yari abajijwe n’umwe mu bigeze gukorerwa ihohoterwa wamusatiriye yifuza ko amusaba imbabazi. Muri uru rubanza, Wilson yahakanye ko atigeze amenya ko Padiri James Patrick Fletcher yakoreye ihohotera rishingiye ku gitsina abana b’abahungu bamuherezaga kuri alitari mu myaka ya 1970. Ariko mu kwezi kwa gatanu, urukiko rwanzuye ko abakorewe iri hohotera bari baramenyesheje Wilson iby’iri hohotera akananirwa kugira icyo akora. Mu mwaka wa 2004, Padiri Fletcher yahamwe n’ibyaha 9 by’ihohotera ry’abana rishingiye ku gitsina.Yaje gupfira mu buroko mu mwaka wa 2006. Niyomugabo Albert Muhabura.rw"
11,iyobokamana,religion,http://muhabura.rw/amakuru/iyobokamana/article/akabapasiteri-batize-kashobotse-abadepite-batoye-itegeko,Akabapasiteri  batize kashobotse : Abadepite batoye itegeko rishya rigenga amadini," Umutwe w’Abadepite watoye Itegeko rishya rigena Imitunganyirize n’Imikorere y’Imiryango ishingiye ku myemerere aho bagaragaje ko rizagabanya akajagari cyane ko nta muvugabutumwa uzongera kwemererwa kwigisha adafite impamyabumenyi mu masomo ya Tewolojiya. Iri tegeko rishya rije risimbura Itegeko No. 06/2012 ryo ku wa 17/02/2012, ryahaga icyuho akajagari mu mikorere y’iyi miryango. Iri tegeko rishya rigena ko umuryango ushingiye ku myemerere, impuzamiryango, ihuriro mpuzamiryango cyangwa Minisiteri igomba kugira amategeko ayigenga, ubuzima gatozi no gukorera ahantu hazwi kandi hujuje ibiteganywa n’itegeko. Hari ingingo zakunze kutavugwaho rumwe zirimo ivuga ko Umwigisha agomba kuba afite impamyabumenyi ya kaminuza mu by’iyobokamana , cyangwa indi mpamyabumenyi ya kaminuza hiyongeraho impamyabushobozi yemewe mu byerekeye iyobokamana yatanzwe n’ishuri ryemewe. Abadepite bagaragaje ko iyi ngingo izafasha mu kugabanya akajagari ka bamwe bashingaga amadini uko bishakiye n’abigisha batandukiraga indangagaciro z’umunyarwanda. Perezida wa Komisiyo ya Politiki y’Uburinganire, Ubwuzuzanye bw’abagabo n’abagore mu iterambere ry’igihugu, Hon. Kayiranga Alfred Rwasa, yavuze ko nyuma y’igenzura ryakozwe n’inzego zibifitiye ububasha basanze hari imiryango myinshi yari ifite ibikorwa bitanoze. Yagize ati “Byabaye ngombwa kugira ngo habe kuvugurura itegeko ryari risanzwe kugira ngo imikorere y’iyi miryango izarusheho kuba inogeye abayoboke bayo n’Abanyarwanda muri rusange.” Abadepite bari bitabiriye Inteko Rusange yo kuri uyu wa Kane batoye ku bwiganze busesuye iri tegeko rigizwe n’ingingo 50. Chief editor"
11,iyobokamana,religion,http://muhabura.rw/amakuru/iyobokamana/article/mozambique-imirwano-y-akataraboneka-yabereye-mu-rusengero,Mozambique:Imirwano y’akataraboneka yashyamiranyije abakirisitu basengera mu rusengero rw’Umunyarwanda [video]," Icyemezo cy’ugomba kuyobora Itorero Pentecost Church International of Mozambique riherereye i Maputo ryashinzwe n’Umunyarwanda cyashyamiranyije abakirisitu, haduka imirwano ikakaye yatumye bakubitana ibikoresho byo mu rusengero birimo intebe n’ameza. Iyi mirwano yabaye ku wa 15 Nyakanga 2018 ubwo amateraniro yari arimbanyije nkuko umunyamakuru yabitangarijwe n’umwe mu bantu bigeze gusengera muri iri torero i Maputo. Pentecost Church International of Mozambique yashinzwe na Pasiteri Zabuloni uheruka kujya mu kiruhuko cy’izabukuru ariko akagorwa no kubona umusimbura we. Uyu mugabo wari umudiyakoni muri ADEPR, muri Jenoside yakorewe Abatutsi mu 1994 yahungiye muri Repubulika Iharanira Demokarasi ya Congo, aho yageze yimikwa ku mwanya wa Pasiteri. Pasiteri Zabuloni yajyanye n’umuryango we i Maputo, ahatangiza Itorero Pentecost Church International of Mozambique. Icyo gihe umuhungu we yahise ashaka umugore, hashize iminsi aramusiga ajya muri Amerika, amushakiraho undi. Itorero rya Zabuloni ryarakuze rigwiza amaboko y’abayoboke ariko ubwo yashakaga kujya mu kiruhuko cy’izabukuru, umwanya w’ubuyobozi yarawutanze. Haciyeho iminsi yagerageje kwimika umuhungu we biteza urunturuntu mu bakirisitu, bacikamo ibice. Icyari kibyimbye cyaturikiye mu materaniro aho abakirisitu bafatanye mu mashati, batangira guterana intebe za pulasitiki zo mu rusengero rwari rwarafunzwe kubera imirwano yarubereyemo mu minsi ishize. Amashusho yasakajwe ku mbuga nkoranyambaga agaragaza abantu bigabuye mu matsinda atandukanye bakubitana intebe, izindi bakazivuna, mu gihe humvikana n’ijwi rimeze nk’iry’umuhanuzi rivugira kure. Aya mashusho agaragaza ab’ibyiciro byose barimo n’ababyeyi baterura ikintu kibegereye bakagikubita bagenzi babo hanyuma bagakuramo akabo karenge bakiruka; mu gihe hari abari bahagaze bashobewe n’icyo gukora. Muri Mozambique by’umwihariko mu Mujyi wa Maputo hari Abanyarwanda benshi bamaze kuhashinga ibikorwa by’ubucuruzi. Imvururu zishingiye ku gushaka kwicara ku ntebe y’ubuyobozi bw’amatorero atandukanye zikunze kubaho ahanini hagamijwe kwiharira imitungo no guharanira icyubahiro. Ku wa 20 Gicurasi 2018, mu Itorero Inkuru Nziza, Paruwase ya Kamembe, hadutse umwuka mubi wavuyemo imirwano hagati y’abakirisitu n’abapasiteri mu materaniro. 
 Muhabura.rw"
11,iyobokamana,religion,http://muhabura.rw/amakuru/iyobokamana/article/apotre-gitwaza-yasengeye-indayi-n-abanyarumogi,Apôtre Gitwaza yasengeye  Indayi n’abanyarumogi," Apôtre Dr Paul Gitwaza,  akaba n’Umuyobozi w’Itorero Zion Temple Celebration Center ku Isi, yatuye amagambo ku bakirisitu yumvikanamo kwirukana umwuka utera uburwayi burimo n’ubwananiranye nka SIDA. Aya magambo yayagarutseho mu isengesho ryaherekeje inyigisho yo ku munsi wa Kane w’igiterane cya Africa Haguruka yatanzwe na Pasiteri Dr Jacobus Nomdoe ukomoka muri Afurika y’Epfo ku mugoroba wo ku wa 11 Nyakanga 2018 kuri Stade ya IPRC Kicukiro. Pasiteri Dr Jacobus yagarutse ku ngingo yo kurwanya ibiyobyabwenge n’uburaya mu kubaka urubyiruko ruzagirira Afurika akamaro, ashimangira ko ari igihe cyo guhaguruka igahagarara mu mwanya wayo. Mu gusoza yasabye abavugabutumwa bose kunga ubumwe mu gusenya imbaraga zituma urubyiruko rukomeza kwishora mu biyobyabwenge. Apôtre Dr Paul Gitwaza wahise amwunganira mu isengesho yavuze ko Afurika ariwo mugabane ufite urubyiruko rwinshi kuko abarenga 50% bari munsi y’imyaka 19, ariko ibiyobyabwenge biri kwica ahazaza harwo, gihe urundi rwishora mu butinganyi. Mu isengesho rye ku babaswe n’ibiyobyabwenge yanakomoje ku kwirukana indwara zananiranye.Yagize ati “Mwami Yesu tuzanye abana bawe baboshywe n’urumogi, uburaya, babohore. Wa mwuka we sohoka, muvemo, genda mu izina rya Yesu. Inyota y’itabi uyu mwanya nihagarare, inyota y’urumogi, ubusambanyi nibihagarare. Ingaruka zabyo turazihagarika, SIDA, indwara z’ibihaha, bronchite mu izina rya Yesu genda, umwuka wo kuzerera sohoka. Umwuka w’ibisazi sohoka. Urakoze ko utubohoreye abana bacu, abahungu n’abakobwa.”"
11,iyobokamana,religion,http://muhabura.rw/amakuru/iyobokamana/Bishop-Rugagi-yahishuye-ko-gusenga-cyane-bidatuma-itorero-ryubahwa-ahubwo-ko-ryubahishwa-n-ubutunzi-business,Bishop Rugagi yahishuye ko gusenga cyane bidatuma itorero ryubahwa ahubwo ko ryubahishwa n’ubutunzi =business," Ku mbuga nkoranyambaga hasakaye amashusho agaragaza Umushumba mukuru w’itorero Redeemed Gospel Church, Bishop Innocent Rugagi avuga ko kubahwa kw’amatorero akomeye ku isi bidaterwa n’imisengere yo ku rwego rwo hejuru ahubwo ko biterwa n’uko afite ubutunzi bwinshi ndetse n’inyubako nziza bityo usesenguye neza wasanga ibi ntaho bitaniye neza neza na business. Uyu mushumba yabitangaje kuri iki cyumweru cyo ku wa 8 Nyakanga 2018 ,mu materaniro asanzwe aba ku Cyumweru mu itorero ayoboye. Bishop Rugagi yavuze ko impamvu imutera gushishikara abwiriza abantu ngo ni ukugira ngo itorero rye rizemo abaherwe benshi bafite amamiriyoni maze itorero rye ritere imbere mu buryo bugaragarira buri wese, ntirikomeze kuba insuzugurwa muri rubanda. Rugagi yagize ati “Mba nshaka aba multimillionaires (abafite akayabo ka za miliyoni) ngo baze mu rusengero ariko sindababona, agakiza ni kimwe n’imigisha iva mu gakiza ni icya kabiri,…ntidushobora gutera imbere nk’itorero rya Kristo dufite ubukene. Impamvu nashishikara mbwira Imana kugutabara no kugusubiza ni ukugira ngo itorero rya Kristo ridasuzugurwa.” Yakomeje avuga ko gukomera kw’andi madini bitava mu misengere ihambaye ituma Imana ibahesha icyubahiro mu bantu, ngo ahubwo biterwa n’ubutunzi bafite bubatera gutumira uwo bashatse. Yagize ati “Ugize ngo impamvu aya madini yubahwa ni iki ? Ni uko asenga cyane se? Oya. Ahubwo ni amafaranga ndetse n’inyubako nziza, ibi bizu….” Aha ni ho ahera avuga ko iyo atumiye abakomeye muri gahunda zitandukanye zitegurwa n’irotero rye, ngo ntababona kubera ko we ari rubanda rugufi ahubwo bamwoherereza abaciriritse bo ku rwego rwe. Rugagi abivuga muri aya magambo “Ni yo mpamvu ibatera gutumira abakomeye bakajyayo, ari ko njye nabatumira bakibaza bati ΄afite iki ? yubatse he ? atunze nde ?… Mumwoherereze uriya wo ku muteremuko hariya.” Aha ni na ho yahishuriye abayoboke ko impamvu ibihangange mu mupira w’amaguru bishagararirwa na buri wese, atari uko bambaye ahubwo ibyo bakenyereyeho. Ati “Buriya Messi aramutse ageze hano yambaye imyenda avanye mu kibuga ndetse na kamambiri, twamwakira dukoma amashyi, amatereviziyo amufata amashusho. Nta muntu wakwita ku ikabutura yambaye ahubwo mwarwana no kumwifotorezaho (selfi) mutitaye ku ikabutura yambaye ahubwo mubitewe n’uko ari umukire uyakenyereye kuri iyo kabutura.” Gusa ikindi kandi, Bishop Rugagi yagaragaje urutonde rw’ibihugu byo muri Afurika birimo amatorero yubashywe ku isi kubera ko ayo matorero aba asengeramo abaherwe. urugero yatanze rw’ibyo bihugu Nigeria, Afurika Y’Epfo, Ghana na Kenya. Ahita avuga ko abayobozi b’amatorero muri ibi bihugu bubashye kubera ko Imana yabahaye abashyiramo agafaranga gatubutse. Rugagi yavuze kandi ko mu myaka 10 iri imbere itorero rye Redeemed Gospel Church Imana izarizamura mu ntare aho izarizanamo abakomeye ndetse bavuga rikijyana kandi bahora bihagazeho aho bari hose. Ibi bishimangirwa n’umushinga bafite wo kubaka urusengero rw’akataraboneka dore ko ubu aho basengera ari mu icumbi. 


 Yanditswe na Habarurema Djamali"
11,iyobokamana,religion,http://muhabura.rw/amakuru/iyobokamana/article/mufti-w-u-rwanda-avuga-ko-igitabo-gitagatifu-cya-koro-ani,Mufti w’u Rwanda avuga ko igitabo gitagatifu cya koro’ani cyamaganira kure ibikorwa by’ubugizi bwa nabi," Umuyobozi w’idini ya Islam mu Rwanda Shiehk Hitimana Salim avuga ko abakeka ko koro’ani ari inyigisho y’ubuhezanguni ari ukwibeshya kuko ari ijambo ry’Imana kandi uwayigishijwe akayikurikiza adashobora kugaragaraho ikibi avuga kandi ko ibyo bikorwa biba bigamije kugirira nabi abantu, icyo gitabo kibyamaganira kure. Ibi yabigarutseho kuri uyu wa Gatandatu tariki 23 Kamena 2018 kuri sitade ya Kigali ubwo hasozwaga amarushanwa yo gusoma igitabo gitagatifu cya koro’ani yari amaze iminsi itatu aba mu Rwanda yari yitabiriwe n’ibihugu 17 byo muri Afurika. Mufti w’urwanda Shiehk Hitimana Salim wagarutse kuri iyi myumvire ya bamwe mu batekereza ko iyo abantu bigishwa korowani baba bacengezwamo amatwara y’iterabwoba n’ubuhenzanguni, yavuze ko iyi myumvire ntaho ihuriye n’ukuri. Shiehk Hitimana ati «Koro’ani ntagatifu n’Abayisilamu ntaho bahuriye n’ibyo bikorwa[ubuhezanguni n’iterabwoba], bariya ni abagizi ba nabi nk’uko n’abandi ari abagizi ba nabi.Abayisilamu muri rusange ni abanyamahoro kandi bakunda amahoro». Akomeza agira ati «Ibyo bikorwa bigamije kugirira nabi abantu no kubahohotera, Koro’ani irabyamagana. » Yanagarutse ku bakora ibikorwa bibi nk’iterabwoba biyitirira idini ya Islam, avuga ko nta musilamu wa nyawe ushobora kujya muri ibi bikorwa kuko inyigisho z’iri dini zibasaba kwitandukanya n’ibikorwa bibi byose.Avuga kandi ko uwagendeye mu nzira za Koro’ani ahora arangwa n’ubwumvikane,no kubaha buri wese. Ukuriye itsinda ritegura aya marushanwa yari yitabiriwe n’ibihugu 17,Niyitanga Djamidou avuga ko umwana wafashe koro’ani mu mutwe adashobora kugira isomo atsindwa bityo bikabafasha no gutsinda ayandi masomo yiga asanzwe. Niyitanga yagize ati «Biramenyerewe ko umuntu wiyemeje kuyiga afunguka,  hanyuma aho yinjiye agasanga byoroshye , n’abana bazi Koro’ani usanga batsinze hirya no hino aho biga mu mashuri asanzwe, aho biga hirya no hino ku Isi. » Umwana wo muri Nigeria witwa Maazzou Ibrahim Muadh,ni we wabaye uwa mbere n’amanota 99,6%, ahembwa 1 000 000 Frw, uwa Kabiri yabaye umunya-Kenya w’imyaka 10 Al Abdi Nasir Liga yagize amanota 98,70% akaba yahembwe 500 000 Frw mu gihe uwa Gatatu ari umunyarwandakazi Aisha wagize amajwi 98.27%, akaba yahembwe 500 000 Frw na moto.

Mufti w’u Rwanda avuga ko igitabo gitagatifu cya koro’ani cyamaganira kure ibikorwa by’ubugizi bwa nabi  
Abana basomaga koro’ani badategwa nk’abayivukanye

Ababyeyi bashimishijwe n’uko abana bagaragaje ubuhanga mu gusoma Koro’ani
Abarushije abandi barahembwe bishimishije ku buryo n’abandi bana bavuze ko ubutaha nabo bazitabira irushanwa


 SOMA HANO HASI USHAKA KO TWAGUFASHA KUMENYEKANISHA IBYAWE WATWANDIKIRA KURI EMAIL:Muhabura.rw 

Yanditswe na Habarurema Djamali"
11,iyobokamana,religion,http://muhabura.rw/amakuru/iyobokamana/article/icyifuzo-cya-kiliziya-gatolika-cyo-guhindura-ingengabihe-mu,Icyifuzo cya Kiliziya Gatolika cyo guhindura ingengabihe mu mashuri kigiye gushyirwa mubikorwa," Dr Mutimura Eugène,Minisitiri w’Uburezi, yatangaje ko ingengabihe y’amashuri abanza n’ayisumbuye iri kuvugururwa ndetse mu minsi iri imbere inzego zibishinzwe zizamurika ibikubiye muri uyu mushinga. Ubwo hasozwaga Icyumweru cy’Uburezi Gatolika ku nshuro ya 11 mu birori byabereye kuri Stade ya Kigali i Nyamirambo ku wa 22 Kamena 2018, Kiliziya Gatolika yongeye gusaba Minisiteri y’Uburezi guhindura ingengabihe y’amashuri. Mu 2005, Guverinoma y’u Rwanda yashyizeho gahunda y’uko umwaka w’amashuri watangiraga muri Nzeri, ushyirwa muri Mutarama, ihuzwa n’ingengabihe yo mu karere ka Afurika y’Uburasirazuba. Abanyeshuri bamaze imyaka 13 batangira umwaka muri Mutarama bagasoza mu Ugushyingo mu gihe mbere watangiraga muri Nzeri ugasozwa muri Kamena. Bamwe bagaragaje ko iyi ngengabihe ibagora bitewe n’ibihe by’impeshyi ndetse na Kiliziya Gatolika yazamuye ijwi ryayo. Perezida w’Inama y’Abepiskopi Gatolika mu Rwanda, Musenyeri Phillipe Rukamba, yongeye gusaba Leta ko ingengabihe y’amashuri yahinduka kuko ibangamye. Yagize ati “Twongeye kubasaba ko ingengabihe y’umwaka w’amasomo yahinduka kuko ibangamiye abana ndetse n’ababyeyi cyane cyane ibirebana no kwiga mu cyi kuko bifite ibibazo byinshi.” Si ubwa mbere Kiliziya Gatolika isaba ko ingengabihe ihindurwa kuko yari yanabikomojeho ubwo hasozwaga Icyumweru cyahariwe Uburezi Gatolika muri Paruwasi ya Zaza muri Kamena 2017. Dr Mutimura Eugène, Minisitiri w’Uburezi yijeje ubufatanye bukomeza hagati ya Kiliziya Gatolika na Leta y’u Rwanda mu kwimakaza ireme ry’uburezi, anagaragaza ko hari guhindurwa ingengabihe y’amashuri nk’uko byari byifujwe. Dr Mutimura Eugène, yagize ati ‘‘Uruhare rwa Kiliziya Gatolika ni ingenzi mu guteza imbere uburezi bw’abana bacu. Gahunda yo kuvugurura ingengabihe y’umwaka w’amashuri yaratangiye, ndatekereza ko mu gihe gito tuzabahamagara tukagira icyo tubivugaho. Mu cyumweru gishize twamaze iminsi ibiri mu mwiherero i Nyamata kandi ni kimwe mu byo twaganiriyeho n’abayobozi bakuru b’igihugu cyacu.” Minisitiri Mutimura yibukije ko hakwiye gushyirwa imbaraga mu guteza imbere uburezi bushingiye ku kinyabupfura kugira ngo bube umusingi w’iterambere mu gihugu. Icyumweru cy’Uburezi Gatolika cyatangiye ku wa 31 Gicurasi 2018, cyibanze ku kuzirikana ubwiyunge muri Kiliziya no guharanira ko intambwe yatewe ikomeza gusigasirwa. Iki cyumweru Cyari gifite insanganyamatsikoigira iti “Muri uyu mwaka w’ubumwe n’ubwiyunge muri Kiliziya, ishuri ryacu turigire igicumbi cy’ubumwe n’ubufatanye.” Kiliziya Gatolika ifite amashuri abanza n’ayisumbuye ku 1361 arenga 30% by’ari mu Rwanda. Mu banyeshuri hafi miliyoni eshatu biga mu mashuri abanza n’ayisumbuye, abagera kuri 1 175 369 barererwa mu ya Kiliziya Gatolika. Yanditswe na Habarurema Djamali"
11,iyobokamana,religion,http://muhabura.rw/amakuru/iyobokamana/article/minisiteri-y-abakozi-yatanze-konji-y-umunsi-mukuru-wo,Minisiteri y’abakozi yatanze konji y’umunsi mukuru wo Gusoza igisibo cya Ramadhan," Minisiteri y’Abakozi ba Leta n’Umurimo yatangaje ko kubera Umunsi mukuru wo gusoza igisibo cya Ramadhan kuba Islam witwa Eid - El- Fitr, ku wa Gatanu tariki ya 15 Kamena 2018, ari ikiruhuko ku bakozi bose, yaba aba leta n’abikorera mu Rwanda. Eid - El- Fitr, ni umunsi mukuru wo gusoza igisibo cy’ukwezi kwa Ramadhan muri Islam baba bamazemo ukwezi.Igisibo ni rimwe mu mahame atanu y’iri dini, risaba abayoboke baryo kwigomwa amafunguro, ibinyobwa mu bihe bisanzwe n’ibindi bibashimisha bakarangamira Imana. Gusa bemerewe gufata ifunguro izuba rirenze no mu rukerera. Nk’uko amategeko y’u Rwanda abiteganywa, itariki ya Eid - El- Fitr itangazwa buri mwaka n’Umuryango w’Abayisilamu RMC), leta igatangaho ikiruhuko. Ku bw’ibyo, Minisiteri w’Abakozi ba Leta n’Umurimo, Rwanyindo Fanfan, yasohoye itangazo ku mugoroba wo ku wa Kane, rimemenyesha abakoresha bose ko ashingiye ku iteka rya Perezida rishyiraho iminsi y’ikiruhuko rusange mu Rwanda, bimaze kwemezwa na RMC, ko ‘ku wa Gatanu tariki ya 15 Kamena 2018 ari Umunsi w’Ikiruhuko mu rwego rwo kwizihiza Umunsi Mukuru wa Eid - El- Fitr’.


Yanditswe na Habarurema Djamali"
11,iyobokamana,religion,http://muhabura.rw/amakuru/iyobokamana/article/itariki-yo-gutangira-igisibo-cya-ramadhan-yamenyekanye,Itariki yo gutangira igisibo cya Ramadhan yamenyekanye," Kuri uyu wa kabiri taliki ya 15 Gicurasi 2018 , ubuyobozi bukuru bw’ umuryango w’abayisilamu mu Rwanda ( Rwandan Muslim Community ""RMC"") bwashyize hanze itangazo rimenyesha abayisilamu bose itariki yo gutangira igisibo gitagatifu cya Ramadhan.  Iri tangazo ryashyizweho umukono n’ Umuyobozi w’idini ya Islamu mu Rwanda Sheikh Hitimana Salim rivuga ko igisibo cya Ramadhan Kalim kizatangira kuwa kane Taliki ya 17 Gicurasi 2018. Mufuti w’u Rwanda Sheikh Hitimana Salim yaboneraho n’umwanya wo kwifuriza abayisilamu n’abanyarwanda bose muri rusange kuzagira igisibo cyiza cyuje imigisha.  
Iri tangazo ryashyizweho umukono n’ Umuyobozi w’idini ya Islamu mu Rwanda Sheikh Hitimana Salim 
Umuyobozi w’idini ya Islamu mu Rwanda Sheikh Hitimana Salim Yanditswe na Habarurema Djamali"
11,iyobokamana,religion,http://muhabura.rw/amakuru/iyobokamana/article/mungire-inama-nkunda-umuhungu-twigana-ndi-kwibaza-niba,Mungire Inama : Nkunda umuhungu twigana ndi kwibaza niba nzatera intambwe ya mbere nkabimubwira," Umukobwa wifuje ko amazina ye tuyagira ibanga, yandikiye muhabura.rw  asangiza abasomyi bayo ikibazo afite kugira ngo mumugire inama y’icyo yakora. Avuga ko akunda umuhungu bigana ariko akaba yibaza niba azatera intambwe ya mbere akabimubwira. yagize ati  ""Mwiriwe ndagira ngo mungire inama. Nakunze umuhungu kandi nawe ndabibona ko ankunda ariko habuze numwe utera intambwe ya mbere. Bimaze igihe kinini cyane pe ntabwo nzi izina rye nawe ntazi iryanjye. Twiga ku kigo kimwe kandi duhurira ahantu henshi ariko ntakuvugana ni ugukomeza turebana twahuza amaso buri umwe akijijisha akareba ku ruhande. Sinzi neza nimba ankunda nkuko mukunda ariko mu by’ukuri ndamukunda, njya mbura uko nifata iyo andi iruhande mbura n’ibitotsi kubera kumutekerezaho cyane nijoro. Ndikwibaza ese nzatere intambwe ya mbere muvugishe cyangwa abanyarwandakazi twishyizemo ko abahungu aribo batera intambwe ya mbere kandi mu by’ukuri ndaremerewe. Ndi kumva nazamuvugisha ariko se nzahera hehe? Ikindi kandi sinzi nimba antekereza nkuko mutekereza. Nonese nazamubwira se uko mutekereza maze nkasanga we atankunda ubwo sinaba nishe byinshi? Nta hantu namuhungira kubera mubona muri munsi. Mungire inama y’icyo gukora ni ukuri ndaremerewe. Murakoze cyane"" Tubibutse ko umuntu ushaka kugisha inama kuri muhabura.rw , yohereza ubutumwa bukubiyemo ikibazo cye kuri Email yacu: muhabura10@gmail.com  kandi umwirondoro we ugirwa ibanga 100 %. Amafoto dukoresha kuri izi nkuru akurwa kuri internet. salongo Richard"
11,iyobokamana,religion,http://muhabura.rw/amakuru/iyobokamana/article/umuyobozi-akwiye-kubera-uwo-ayobora-urumuri-n-urugero,Umuyobozi akwiye kubera uwo ayobora urumuri n’urugero kugira ngo amwigireho- Soeur Uwamariya," Soeur Uwamariya Immaculée yabwiye abakirisitu ko umurimo ugomba gukoranwa ubwenge, ubwitonzi n’ubushishozi kandi ugatagatifuza uwukora, kandi ko Imana yahaye umuntu ubwenge buhagije butuma akora ibintu neza. Yabigarutseho ejo hashize tariki ya 1 Gicurasi 2018, mu isengesho ryabereye i Gikondo ryari rifite insanganyamatsiko igira iti: “Umurimo ukozwe neza ni isoko y’urukundo”, ryahuje abakozi b’ibigo binyuranye bikorera mu gice cya Gikondo mu rwego rwo kwizihiza umunsi w’umurimo no gushimira Imana ku mbaraga yabahaye zo kuwunoza Mu nyigisho yatanzwe na Soeur Uwamariya Immaculée, yagize ati “Umurimo ukwiye gukoranwa ubwenge, ubwitonzi n’ubushishozi kandi ugatagatifuza uwukora, cyane ko kwitagatifuza ari impano mwenemuntu yahawe n’Imana n’ubwenge burenze ubw’ibindi biremwa byose.” Soeur Uwamariya yagarutse ku mikoranire ikwiye kuranga umukozi n’umuyobozi, ko bakwiye gushyira hamwe bakungurana inama. Ati “Umuyobozi akwiye kubera uwo ayobora urumuri n’urugero kugira ngo amwigireho, umukozi na we akwiye gushyira mu bikorwa inshingano ze nk’uko ziri, kandi ibyo byose bikaza bifatanyiriza hamwe n’ibindi byinshi gusingiza Imana.” Yasabye abakoresha gufata neza abo bayobora, ati “Wowe mukoresha jya umenya ko umwanya ufite mu kazi n’umurimo ukora wabihawe n’Imana kandi yabiguhereye kubera abandi umugisha, wukoreshe neza ugufashe kwitagatifuza no kwegera Imana kurushaho.” Abakozi bakaba barasabwe gukora umurimo wabo neza kuko aho bari hari n’abandi bifuza kuhaba, avuga ko abakozi kandi bagomba korohereza ababayobora kugira ngo imirimo igende neza, bakirinda kubananiza no gukorera ku jisho. Soeur Uwamariya kandi yagarutse ku bakozi bo mu rugo badakunze guhabwa agaciro n’abakoresha babo kandi bafatiye runini ingo nyinshi. Yanenze abakozi n’abakoresha barutisha Imana akazi, ko bakwiye gukora bakagira n’umwanya wo gusenga kandi imirimo ikarushaho kugenda neza. Yagarutse ku nyandiko ya Mutagatifu Benedigito igira iti “Habeho amasaha umunani yo gukora, amasaha umunani yo gusenga n’amasaha umunani yo kuruhuka.” Yongeyeho ko abakoresha bakwiye kujya bagira umwanya wo gushimira abo bayobora, ibyo bigatera ineza n’amahoro mu mitima y’abakozi banyu. Ati “Kugira ngo umurimo ube isoko y’umunezero, ni uko ukoranwa ibyishimo n’amahoro, ni ngombwa ko abakoresha babiba amahoro mu bigo bayoboye cyangwa mu bo bakoresha kugira ngo wa murimo ubere uwukora isoko y’ibyishimo n’amahoro.” Bamwe mu bari bitabiriye iri sengesho bavuze ko inyigisho bahawe zibubatse kandi zibateye imbaraga zo gukosora ibyo batakoraga neza. Mukamunana Ernestine yagize ati “Iyi nyigisho iranyubatse, inteye imbaraga zo kwisubiraho ku makosa nakoraga haba iwange mu rugo no mu kazi kampemba. Hari ubwo najyaga ntaha nkinjira sinsuhuze umukozi, uyu munsi banyigishije ko ari amakosa kandi koko ni byo.” Kabundi Narcisse na we ni umwe mu bitabiriye iri sengesho n’inyigisho, yavuze ko hari ubwo ashobora kuba yabangamiraga abo ayobora atabizi, ariko ngo guhera uyu munsi amaze kumva iyi nyigisho ya Soeur Uwamariya, ngo agiye kwivugurura, age abasha gushimira abakozi mu gihe bakoze neza, kandi ngo n’abakoze amakosa abagire inama atabahutaje. Isengesho ryitabiriwe n’abakirisitu Gatolika banyuranye n’abakozi bo mu bigo binyuranye birimo PSF, RRA, MAGERWA, Ishyirahamwe ry’abunganizi muri Gasutamo, NAEB, RSB, SDV, RBC na REMA. 
 Niyomugabo Albert "
11,iyobokamana,religion,http://muhabura.rw/amakuru/iyobokamana/article/umupadiri-yahagariswe-ku-murimo-w-ubusaserdoti-kubera,Umupadiri yahagariswe ku murimo w’Ubusaserdoti kubera kwiyandarika," Padiri Augustin Ndikubwimana yahagariswe , ku murimo w’Ubusaserdoti mu gihe kingana nibura n’imyaka ibiri, ku buryo nta muntu n’umwe wemerewe kumusaba ubufasha mu by’iyobokamana. Zimwe mu mpamvu zatumye Padiri Augustin Ndikubwimana  ahagarikwa  mu bapadiri ari ukutubaha amasezerano yagenwe ari yo; amasezerano y’ubukene, amasezerano yo kumvira n’amasezerano yo  kudashaka umugore. Umushumba wa Diyosezi Gatolika ya Gikongoro, Musenyeri Célestin Hakizimana, asobanura ko Padiri Ndikubwimana, yishe isezerano ry’ubukene kuko yari umusinzi. Yagize ati “Icyo nari muziho ni uko iyo wamubonaga ari muzima wabonaga rwose azi ubwenge ari umuntu wagirira akamaro Kiliziya, ariko yamara kugasomaho bikaba ibindi, ubwo rero urumva ko n’isezerano ry’ubukene yaryishe.”


Hari amakuru avuga ko Padiri Ndikubwimana yaba yahagaritswe kubera kwica isezerano ry’ubumanzi, aho yajyaga mu ngeso z’ubusambanyi. Musenyeri Hakizimana  Yagize ati “Ubwo abakirisitu babikubwiye barabizi. Turi abapadiri batorwa mu bantu babana n’abantu kandi ‘nanjye icyo namuhagarikiye ni uko amakosa yakoraga yagiraga ingaruka ku bakirisitu.” Musenyeri Hakizimana yakomeje avuga ko amaze imyaka ibiri amwihanganira, amuhana ndetse yanamuzanye i Kigali muri Communauté de l’Emmanuel kugira ngo bamumufashe  gusenga. Ibi ngo ntacyo byatanze kuko Padiri Ndikubwimana yasubiye muri Diyosezi avuga ko yikosoye ariko bikananirana. Musenyeri Hakizimana yasobanuye ko bitewe n’uko Kiliziya itegeka ko umupadiri wirukanwe ahabwa imperekeza, yasanze atamuha amafaranga amuhitishamo kwiga. Yagize ati “Nabonye muhaye amafaranga yayapfusha ubusa ndamubwira ngo ahitemo ishuri ashaka kwiga kugira ngo tumuhe imperekeza y’ishuri, tumurihire icumbi n’amasomo. Yahisemo kwiga uburezi,  yarangiza  akiga icyiciro cya gatatu mu burezi.” Akomeza avuga ko Diyosezi izamurihira yarangiza imyaka ibiri yarisubiyeho bigaragara ko yikosoye agasubira mu bupadiri, yaba atarisubiyeho agahabwa indi myaka ibiri izafatwa nk’umwanya wo kuzuza raporo z’i Roma kwa Papa, kugira ngo bazamusezerere burundu bamugire umukirisitu usanzwe. Icyo gihe imperekeza ye izaba iyo diplôme azaba yabonye, ubundi ajye kwirwanaho mu buzima busanzwe. Chief editor"
11,iyobokamana,religion,http://muhabura.rw/amakuru/iyobokamana/article/amahoro-twifuriza-bagenzi-bacu-akwiye-kuba-ikimenyetso-ko,Amahoro twifuriza bagenzi bacu akwiye kuba ikimenyetso ko ntacyayahungabanya aritwe giturutseho- Dr Abdullatif," Dr Abdullatif Albakdouri umumenyi wo muri Maroc yavuze ko amahoro abayislamu bifurizanya yagakwiye kuba ikimenyetso  ko ntacyahungabanya aribo giturutseho ndetse ko umuntu usenga Imana adakwiye kujya kure y’amahoro kuko idini ni iy’Amahoro. Ibi yabigarutseho mu biganiro binyuranye byatanzwe ku bufatanye na Fondation Mohammed VI ishami ryo mu Rwanda, n’Umuryango w’Abasilamu mu Rwanda (RMC) hibandwa ku nsanganyamatsiko ivuga ngo “Uruhare rwa Islamu mu kubaka umuco w’amahoro"" Binyuze mu muryango w’Umwami Mohammed VI wa Maroc ugamije guhuza Abamenyi ba Africa mu gusobanura neza iby’idini y’Ubusilamu (Fondation Mohammed VI des Oulema Africains), bamwe mu Basilamu baturutse muri Maroc n’abo mu Rwanda ndetse n’abandi bo mu yandi matorero baganiriye ku buryo Islamu yabaho kandi ntigire uwo ibangamira. Dr Abdullatif Albakdouri umumenyi wo muri Maroc watanze ikiganiro kivuga uko Islamu ibona kwimakaza umuco w’amahoro, yavuze ko idini ry’Amahoro, risuhuzanya ryifuriza amahoro abandi ridakwiye kuba irihungabanya amahoro. Yavuze ko Islamu nta muntu n’umwe yitiriwe ku bera ubushishozi bw’Intumwa Mohammed, ngo usanga Islamu na Salam (amahoro) bifitanye umuzi shingiro, kandi ngo n’abayoboke ba Islamu bitwa “Muslimuni” (Abasilamu) na byo ngo bijya guhura na Islamu na Salam. Dr Abdullatif ati “Usenga Imana ntakwiye kujya kure y’Amahoro kuko idini ni iy’Amahoro. Imana niyo mahoro.” Yavuze ko muri Islamu basuhuzanya bifurizanya amahoro, ibyo ngo bivuze ko “jyewe uyakwifuriza nta kibi cyanturukaho kandi ko nawe ukwiye kuyampa. Dr Abdullatif ati “Amahoro twifuriza bagenzi bacu akwiye kuba ikimenyetso ko ntacyayahungabanya aritwe giturutseho.” Yavuze ko Islamu itigisha amahoro mu gihe kiza gusa kuko ngo no mu bihe by’intambara, igitabo gitagatifu cya Islamu, Qoran kirimo imirongo ivuga ko uwatsinzwe ku rugamba akamanika amaboko umubabarira, ariko ngo Qoran yigisha ko Umusilamu ahaguruka akarwanaho igihe umuntu amukoreye ubwangizi. Bishop John Rucyahana Perezida wa Komisiyo y’Igihugu y’Ubumwe n’Ubwiyunge yagerageje guhuza umuco w’amahoro mu yandi madini no mu masezerano mpuzamahanga, avuga ko idini ridakwiye kwibagiza abantu umuco wabo. Yavuze ko ahantu hose Imana ari imwe, nta muntu ukwiye kujya kuyivumba ahandi, ko ngo iyo idini ryaciye umuco icyo gihe uwariyobotse aba yataye uwo yari we. Bishop John Rucyahana ati “Imana ntivumbwa, ni Imana yaremye ijuru n’Isi n’amahoro, ntitugomba kuyivumba tugomba kuyisangira nk’Abanyafurika tukayisangiza n’abandi. Amadini ntiyari akwiye kudutandukanya yari akwiye kudufasha kuba icyo turicyo tukanakibyaza umusaruro.” Yavuze ko Islamu idakwiye gutukwa no kwandagazwa, ngo hakwiye kubaho inyigisho z’urukundo mu banyamadini kuko ngo bose bagomba gufatanya nk’Abanyafurika. Yasabye abanyamadini kurwanya ruswa no kwihesha agaciro kuko ngo ntaho wabona ukagura. Sheikh Sindayigaya Musa Umuyobozi wa Foundation Mohammed VI ishami ryo mu Rwanda yavuze ko  muri uyu muryango baharanira kurwanya ibikorwa by’ubutagondwa n’iterabwoba, no kugaragaza isura nyayo ya Islamu y’ukuri. Sheikh Sindayigaya yagize ati “Iyi nama yateguwe mu rwego rwo kugaragza isura nyayo ya Islamu nk’idini ry’amahoro, rha uburenganzira abantu, ry’ubworoherane ry’ubwuzuzanye no gufatanya n’imibanire hagati y’abatuye isi hirengagijwe idini n’imyemerere baturukamo.” Iyi nama yahuje abantu 150 baturutse ahantu hanyuranye, by’umwihariko ngo uyu muryango uzafasha Abaslamu bo mu Rwanda kubana neza mu mahoro kuko ngo muri Maroc aho watangirijwe bamaze igihe kirekire barubatse idini ya Islamu itagira abo ibangamira. Fondation Mohammed VI Oulema Africain umaze kugera mu bihugu 32 bya Africa, mu Rwanda wahageze ubwo Umwami Mohammed VI yasuraga u Rwanda mu Ukwakira 2016 aho yasinyanye na Perezida Paul Kagame amasezerano anyuranye y’ubufatanye hagati ya Maroc n’u Rwanda, ngo uzafasha mu guhindura imibereho myiza y’urubyiruko n’abagore ndetse ngo uzashyira imbere ubushakashatsi no kwandika.





 Yanditswe na Habarurema Djamali"
11,iyobokamana,religion,http://muhabura.rw/amakuru/iyobokamana/article/padiri-wayoboraga-caritas-ya-dioseze-ya-butare-yitabye,Padiri wayoboraga Caritas ya Dioseze ya Butare yitabye Imana," Padiri Libere Kambanda wayoboraga Caritas ya Diyoseze ya Butare yitabye Imana azize impanuka y’imodoka yabereye mu Karere ka Ruhango mu ijoro ryo kuri uyu wa Mbere tariki 16 Mata 2018. Iyo mpanuka yabereye ahitwa i Kirengeri.Mu modoka harimo abantu batatu barimo na Padiri Libere Kambanda waje kwitaba Imana, abandi  barimo uwari ubatwaye barakomereka bajyanwa mu bitaro bya Kabgayi. Gusa Padiri Eric Twizigiyimana wiganye na nyakwigendera yabwiye itangazamakuru ko bamenye iyo nkuru ibabaje ariko kugeza ubu ntibaramenya neza amazina yabo bandi bari kumwe nawe mu modoka. Kambanda w’imyaka 34 y’amavuko yahawe ubupadiri mu 2011 arangije mu Iseminari Nkuru ya Nyakibanda.Uretse inshingano zo kuyobora Caritas ya Diyoseze ya Butare, ni nawe wari ushinzwe gukurikirana amavuriro ya Kiliziya Gatolika muri iyi Diyoseze. Muhabura.rw"
11,iyobokamana,religion,http://muhabura.rw/amakuru/iyobokamana/article/dore-urutonde-rw-aba-bagabo-biyita-ibihangange-ku-isi,Dore urutonde rw’abagabo  biyita ibihangange ku isi bigereranya na Yesu [Amafoto]," Ubuzima abantu babayeho usanga intumwa n’abahanuzi ba kera barabigizeho iyerekwa ndetse bakanabihanurira ab’igihe kizaza babinyujije mu byanditswe byera ngo babe maso batazatungurwa no kugaruka k’Umwami Yesu Kirisitu. Mu rwandiko Intumwa Pawulo yandikiye Timoteyo amuhugurira kwitanga amaramaje yavuye imuzi bimwe mu bimenyetso bizagaragaza ko iminsi y’imperuka yegereje amubwira ko mu minsi y’imperuka hazaza ibihe birushya, aho abantu bazaba bikunda, bakunda impiya, birarīra, bibona, batukana, batumvira ababyeyi babo, indashima, batari abera, … bakunda ibibanezeza aho gukunda Imana, bafite ishusho yo kwera ariko bahakana imbaraga zako ndetse anamusaba kugendera kure abameze batyo (2 Timoteyo 3:1-5). Nta gishya munsi y’ijuru kuko byinshi byaravuzwe ndetse biranaboneka. Mu 2014, umunyamakuru akaba n’inzobere mu gufotora, ukomoka muri Norvège, Jonas Bendiksen, yatangiye kwegeranya amafoto atandukanye, agaragaza abagabo bivugira ko ari ba Mesiya uvugwa muri Bibiliya kandi bakigereranya na Yesu. Bamwe muri bo bafite abayoboke uruhuri, abandi bakagira intumwa zibarirwa ku ntoki z’ikiganza kimwe. Bitandukanye n’ibivugwa mu nkuru, cyangwa ibyagiye byandikwa mu mpapuro, aba bahanuzi Bendiksen yagaragaje ko bo ubwabo bagiye babitangaza ku mbuga nkoranyambaga zirimo Facebook ndetse bakabigaragaza mu mashusho kuri YouTube. The Telegraph dukesha iyi nkuru igaragaza ko buri wese yizera ko ari we watoranijwe kugira ngo azacungure Isi. Dore urutonde rw’aba bagabo n’uburyo bagenda bigaragaza imbere y’abayoboke babo: 5. INRI Cristo




Inri Cristo yavukiye muri Leta ya Santa Catarina muri Brazil, ku ya 22 Werurwe 1948. Ni umwarimu uhora avuga ko ari Yesu, akaba yaramenyekanye cyane kubera kugaragara mu bitangazamakuru bitandukanye byo muri Brazil n’ahandi. Inri yagiye agaragara mu biganiro mpaka bivuga ku iyobokamana ari kumwe n’impuguke mu by’iyobokamana nka Padiri Oscar González Quevedo. INRI akunze kuba agaragiwe n’abantu ku mbuga ye kandi yicaye ku ntebe ikoze nk’igare. INRI ubundi ni impine y’amagambo Ponsiyo Pirato yanditse ku mutwe w’umusaraba Yesu yari abambyeho, bikaba bisobanura ngo ‘Yesu Kirisitu, Umwami w’Abayuda’ INRI Cristo yagaragaye muri Brazil mu 2014. Iki gihe, yari atwaye igare ku muharuro we muri Brazilia, ahazwi nka Yerusalemu nshya (The New Jerusalem) INRI Cristo kandi akunda kubwiriza abayoboke be, ahagaze hejuru y’inzu y’umuzamu. Abamukurikiye ari bo ntumwa ze, babaho mu buzima busa n’aho bwihariye kandi bwitarura abandi mu cyaro, bahinga imyaka yabo, kandi bakagendera kuri gahunda n’intego bya INRI. 4. Yesu wa Kitwe Kitwe ni umujyi wa kabiri muri Zambia haba mu bunini no kugira abaturage benshi. Tumfweko wiyise Yesu wa Kitwe yagendaga mu isoko abwiriza kandi atanga ubutumwa bw’amaza ye nk’umucunguzi, muri Zambia mu 2015. Abihuje n’uko Yesu wo muri Bibiliya yari umubaji, Tumfweko wiyise Yesu wa Kitwe abaho mu buzima bwo gutwara abantu. 3. Vissarion Sergey Anatolyevitch Torop yavutse tariki ya 14 Mutarama 1941, mu gace ka Krasnodar mu Burusiya. Abayoboke be bamwita Vissarion bisobanura “uwazanye ubuzima bushya.” Ni we washinze kandi akanayobora urusengero rwitwa “Church of the Last Testament”, rukaba rufite icyicaro muri Siberiya. Afite abayoboke bitwa “Vissarionites” bagera ku bihumbi bine mu gace uru rusengero ruherereyemo, na ho ku Isi yose afite abagera ku bihumbi 10. Vissarion, Kirisitu wa Siberiya, yahoze ari umupolisi wo mu muhanda mu myaka ya 1980. Yatangaje ko ari Yesu Kirisitu, mu gihe cy’isenyuka rya Repubulika Zunze Ubumwe z’Abasoviyeti. Kuva icyo gihe, yegeranije abantu babarirwa hagati y’ibihumbi bitanu n’icumi, ari na bo bahise baba intumwa ze muri Siberiya. Abayoboke be batuye mu bice by’icyaro kure y’inyubako zabo bari basanzwe babamo, kandi ubuzima babamo butandukanye n’ubwo babagamo mbere. Umunsi mukuru ubanzirizwa n’urugendo rumara amasaha 24, rwahujwe n’itariki y’amavuko ya Vissarion iba ku wa 14 Mutarama. Iyi tariki kandi ifatwa nka Noheri ku bayoboke be. 2. Moses Hlongwane Moses Hlongwane wo muri Afurika y’Epfo, na we yigereranye nka Yesu w’i Nazareti wishwe akabambwa nyuma y’iminsi itatu akazuka. Aha yari ari gutanga icyigisho mu bukwe bwe na Angel, umwe mu ntumwa ze. Hari mu 2016, muri Afurika y’Epfo. Moses yavuze ko Imana yamugize Mesiya mu nzozi yagize mu 1992. Icyo gihe yacuruzaga imitako. Uyu mugabo ufite intumwa zirenga 40 kuva muri uwo mwaka yahise atangira kubwiriza i Johannesburg no mu yindi mijyi yo mu karere. Uyu mugabo yavuze ko umunsi w’ubukwe bwe, wabaye intangiriro y’iherezo ry’iminsi. Yigeze kuvuga ko atazapfa kuko ari isezerano Imana yamuhaye. Ibi yabitangaje muri Kamena 2013. 1.David Shayler David Shayler yavukiye mu Bwongereza tariki ya 24 Ukuboza 1965. Inyigisho atanga abwiriza abantu akomeza kugaragaza ko ari we Mesiya ugarutse gucungura abantu. Uyu mugabo yari ari kureba ubwirakabiri mu 2015, ahagaze ku musozi yigeze gutangiraho ubutumwa mu 2008 ubwo yari mu Bwongereza. Salongo Richard"
11,iyobokamana,religion,http://muhabura.rw/amakuru/iyobokamana/article/apotre-masasu-noneho-ibyo-yakoze-ni-agahoma-munwa-reba,Apotre Masasu noneho  ibyo yakoze ni agahoma munwa[REBA AMAFOTO]," Apotre Masasu yashinze amahema I Masoro mu karere ka Gasabo azajya yifashishwa mu bikorwa by’amasengesho aho biteganyijwe ko abazajya bumva bananiwe mu gihe cy’amasengesho bazajya bajya kuruhukira muri ayo mahema dore ko harimo n’uburiri. Apotre Masasu ubusanzwe ni umushumba mukuru w’ itorero rya Evangelical Restoration church ku isi kuri yashyize amahema mu butayu bwe buherereye i Masoro mu Karere ka Gasabo mu mujyi wa Kigali aho ubusanzwe yifashishwaga n’ abayoboke be ba Restoration Church basanzwe basengeramo. Biteganyijwe ko Masasu n’ abakirisutu bazasengera muri ubwo butayu mu masaha y’ ijoro mu gihe muri aya mahema yashyizemo uburyamo buzajya bwifashishwa n’ abahasengera bose gufata umwanya bakaruhuka akanya gato igihe yumva ananiwe Bamwe mu basanzwe basengera muri ubu butayu batangaje ko bamaze igihe kingana n’ icyumweru kimwe bahasengera mu gihe umuntu wese uhasengeye atanga amafaranga y’ u Rwanda 500frw kandi ubu butayu budasengerwamo n’ abayoboke ba Restoration Church gusa ahubwo bahaye ikaze abakirisitu bose bifuza kwegera Imana bakaganira nayo. Ubusanzwe Gusenga ay’ ubutayu’ ni imvugo ihureweho n’ abakirisitu benshi bo mu Rwanda. Ubutayu bivuga ahantu habera amasengesho kwinginga Imana hatari mu nyubako zagenewe kuberamo amateraniro. 
Aya ni amahema Apotre Masasu yashinze I Masoro mu karere ka Gasabo yifashishwa mu gihe cy’amasengesho
Ubu ni uburiri Apotre Masasu 
 aryamyeho yerekana ko uwuzajya ananirwa azajya aba ariho arukira  
Abananiwe bararyama bakaruhuka bashaka agatege ko kongera gutakambira Imana
Yanditswe na Habarurema Djamali"
11,iyobokamana,religion,http://muhabura.rw/amakuru/iyobokamana/article/pasiteri-michael-zigirinshuti-wari-ukuriye-ivugabutumwa,Pasiteri wari ukuriye Ivugabutumwa muri ADEPR yirukanwe mu itorero," Itorero rya Pantekote mu Rwanda ryirukanye Pasiteri Zigirinshuti Michel, uzwi cyane muri ADEPR, wari ukuriye ivugabutumwa, wamamaye kubera imvugo zidasanzwe akoresha abwiriza. Iki cyemezo ADEPR yagifashe nyuma y’uko Pasiteri Zigirinshuti amaze igihe kirenga ukwezi yarataye akazi ke, adasabye uruhushya nk’uko Umuvugizi wa ADEPR, Rev. Karuranga yabitangaje Yagize ati ""Pasiteri Zigirinshuti twamwirukanye kubera ko yataye akazi. Amakuru mfite ni uko ngo yari yaragiye mu bihugu byo hanze. Ntiyigeze atumenyesha n’umuyobozi we wa hafi muri serivisi akoramo ntiyigeze amumenyesha kandi ntiyari mu kiruhuko."" Rev. Karuranga yakomeje avuga ko kwirukana Zigirinshuti ADEPR nta tegeko yishe ngo kuko yarengeje iminsi umunani umukozi yihanangirizwa cyangwa agasabwa ibisobanuro. Karuranga ati ""Nta tegeko twishe kuko yarengeje iminsi umunani itegeko rivuga ko umukozi yihanangirizwa. We yamaze ukwezi kurenga."" Pasiteri Zigirinshuti Michel yaherukaga mu ivugabutumwa muri Afurika y’Epfo mu giterane cyateguwe n’Itorero Fullness of God International Ministries rifatanyije na Parani Pentecostal Church Ministry. Iki giterane cyari gifite insangamatsiko iboneka muri Yeremiya 31:4 handitse hati ""Nzongera kukubaka wa mwari wa Isiraheli we.” Twagerageje kuvugisha Zigirinshuti ariko ntabwo twamufatishije kuri telefone ye igendanwa. Chief editor"
11,iyobokamana,religion,http://muhabura.rw/amakuru/iyobokamana/article/rwamagana-inkuba-yakubise-urusengero-rwa-adepr,Rwamagana : Inkuba yakubise urusengero rwa ADEPR," Kuri uyu  wa gatandatu, inkuba yakubise urusengero rwa ADEPR mu Karere ka Rwamagana  mu Murenge wa Munyiginya  mu kagari ka Nkomangwa,   abantu batanu bagira ibibazo by’ihungabana . Umunyamabanga Nshingwabikorwa w’Umurenge wa Munyiginya Byaruhanga  yatangaje ko  ko iyi nkuba yakubise urusengero mu masaha ya saa kumi n’ebyiri ashyira saa Moya. Ati “Yakubise mu rusengero rwa ADEPR, harimo abantu bari mu materaniro ya nimugoroba. Ntawe yatwaye ubuzima ndetse nta bintu byinshi yangije uretse cash power ebyiri zari hafi y’urusengero.” Byaruhanga avuga ko ikimara gukubita abantu batanu bahungabanye ndetse bahita bajyanwa kuri “Poste de SANTE”  ya Nkomangwa. Ati “Bane bahise bataha, undi umwe wari wahungabanye cyane yoherejwe ku bitaro bikuru by’Akarere ka Rwamagana ariko kumanwa bambwiye ko nawe yamaze gufata agatege.” Umuvugizi wa Polisi mu Ntara y’Iburasirazuba, Inspector of Police (IP) Samson Habukuri yatangaje ko   nta muntu wapfuye, habayeho guhungabana . Chief editor "
11,iyobokamana,religion,http://muhabura.rw/amakuru/iyobokamana/article/leta-na-islam-bumvikanye-ku-mikoreshereze-mishya-y,Leta na Islam bumvikanye ku mikoreshereze mishya y’indangururamajwi," Inzego za Leta na Islam mu Rwanda zumvikanye ku mikoreshereze mishya y’indangururamajwi zari zaciwe ku misigiti muri Kigali, bigateza impaka mu bumvise icyo cyemezo. Umuvugizi w’Umuryango w’Abayisilamu mu Rwanda, Sheikh Musa Sindayigaya, yatangaje  ko nyuma yo gusabwa gukuraho izo ndangururamajwi, Islam yahuye n’inzego nyinshi za leta hafatwa umurongo wumvikanyweho, hakanakosorwa ahashoboraga kuva ijwi ribangamira abandi. Yagize ati “Icya mbere, hari adhana iriya yo irakomeza nk’uko bisanzwe ariko ku ijwi ritoya ribwira abari mu mbago z’umusigiti, bawuturiye kuko niba hirya gatoya undi musigiti, bivuze ngo buri wose ubwira abari mu mbago zawo ntabwo ari ngombwa ko umusigiti ujya kubwira n’ab’ahandi. Ni umurongo uvuga ngo hari ukureba ijwi ku buryo ritarenga imbago z’abari ku musigiti kuko ari bo (abawusengeramo) baba bakeneye ko babwirwa ko igihe kigeze cy’aho ngaho …Nta musigiti uhari usimbura indi ku buryo ukeneye ijwi ryo hejuru ribwira abantu bose bo mu mujyi. Icyo ni kimwe cyasobanutse neza kandi koko ni ikosa byakoreshwaga nabi.” Yakomeje avuga ko na nyuma ya adhana, hemejwe ko n’Umuyobozi w’amasengesho mu musigiti (Imamu) atazongera kujya acomeka indangururamajwi, ngo yigishe abari imbere ngo n’abari hanze bibereye mu zindi gahunda babyumve. Sheikh Sindayigaya anavuga ko nka mu gitondo hari igihe abantu basenga hari ababa bakiryamye, akaba atari ngombwa gucomeka indangururamajwi. Yakomeje ashimira Leta ku biganiro yagiranye na Islam nyuma y’icyemezo cya Gitifu kitari cyumvikanye neza, hakavamo umurongo ukosora ibitagendaga neza n’idini rikaba rigiye gukomeza imirimo neza nta nkomyi. Ikumirwa ry’indangururamajwi ryaje rikurikira inkubiri y’ifungwa ry’insengero zitujuje ibisabwa hirya no hino mu gihugu. Byageze n’aho abapasiteri bakomeye batawe muri yombi bashinjwa gukora inama zitemewe zo gutambamira iyo gahunda. Abayisilamu umutima wasubiye mu nda kuko bumvaga guca indangururamajwi ku misigiti ari ukubabangamira imigenzo yabo . Chief editor of Muhabura.rw"
11,iyobokamana,religion,http://muhabura.rw/amakuru/iyobokamana/article/islam-yagize-icyo-ivuga-nyuma-yokubuzwa-gukoresha,Islam yagize icyo ivuga nyuma yokubuzwa gukoresha indagururamajwi ku misigiti," Nyuma yuko Umurenge wa Nyarugenge  kuri uyu wa gatatu tariki ya 14 Werurwe usohoye itangazo rivuga ko hafashwe icyemezo cyo guhagarika indangururamajwi zo ku misigiti umujyanama wa Mufti w’ Rwanda yatangaje ko kiriya cyemezo cyababangamiye ariko bagiye gusaba Leta ngo ice inkoni izamba,ngo ni byananirana bazifashisha ubundi buryo mugutora Adhana nko gushyira adhana muri telefone, igihe cyagera cyo gusenga ikibutsa nyirayo . hashingiwe ku bugenzuzi bwakozwe ku nsengero n’imisigiti ku wa 19 Gashyantare 2018, bagasanga imisigiti ikoresha indangururamajwi hejuru yayo bigatera urusaku. Mu ibaruwa yandikiwe imisigiti, Umunyamabanga Nshingwabikorwa w’Umurenge wa Nyarugenge, Havuguziga Charles, yagize ati “Mbandikiye ngira ngo mbasabe guhagarika gukoresha izo ndangururamajwi mugashaka ubundi buryo budateza urusaku iyo muhamagara abayoboke ku isaha y’isengesho.”

Nyuma y’iki cyemezo Umujyanama wa Mufti w’ Rwanda, Sheikh Mbarushimana Suleiman, yabwiye itangazamakuru  ko guhagarika gukoresha indangururamajwi mu guhamagarira abayoboke gusenga ari icyemezo cyababangamiye. Yagize ati “Twumva ko rero igikwiye atari uguhagarika iyo ‘adhana’ ahubwo ari ukuyikora neza, umuhamagaro ugakorwa ku buryo nta n’umwe ubangamirwa; ubundi ahari nk’amikoro ifite ijwi rirangira bigatuma hari abo ribuza gusinzira cyangwa kuruhuka, ibyo rwose tugasaba ko bikorwa mu ijwi ryiza rigera kuri ba bandi bakora isengesho kuri uwo musigiti.”

Yakomeje avuga ko ‘gutora adhana’ bishingiye ku kwemera kw’ibanze kwa Islam agira ati""kuko n’ubundi uba uhamagarira abantu kuza gusingiza ya Mana imwe, gusenga ya Mana imwe, iruta byose; kubakura muri wa murongo w’ibindi bikorwa bakibagirwa igihe cyo gushimira Imana. Ku buryo rero kuba hari uwavuga ati ‘uwo muhamagaro nuhagarare’ yaba ahagaritse kwemera Imana no kuyiha agaciro ikwiye mu gihe cyayo.” Mu gihe leta yahakanira Islam gukomeza gukoresha indangururamajwi, Sheikh Mbarushimana yavuze ko hari izindi nzira eshatu bahita bifashisha mu ‘gutora adhana’. Yagize ati “Twasaba ko ziriya ndangururamajwi, amajwi agarukira imbere mu rusengero, tukongera tugakoresha ubundi buryo bwa kabiri bwo kumenyereza abayisilamu ko igihe cyo gusenga niba kigeze baba bakizi bose bakahagera mbere y’igihe. Ku buryo na wa wundi wari utegereje ko ari bwumve ijwi rimuhamagara rirangurura ridahari, akabimenya akibwiriza akaza mbere.” Uretse ubwo, Sheikh Mbarushimana yavuze ko kuri ubu ikoranabuhanga rifasha, ku buryo adhana yashyirwa muri telefone, igihe cyagera ikibutsa nyirayo ko isaha yo gusenga ibura iminota 15, akitegura. Inzego za leta zimaze iminsi mu igenzura ry’insengero hirya no hino mu gihugu, aho zisanze hari ibyo zibura zigafungwa. I Kigali no mu Majyaruguru gusa, hafunzwe insengero zirenga 1400. Mu birebwa harimo no kuba zidateza urusaku aho zikorera. Yanditswe na Habarurema Djamali
"
11,iyobokamana,religion,http://muhabura.rw/amakuru/iyobokamana/article/ku-gicamunsi-cyo-kuri-uyu-wa-gatatu-tariki-ya,Kicukiro: Urusengero rwa ADEPR rwafashwe n’inkongi y’umuriro," Urusengero rwa ADEPR ruri aho bita SGM i Gikondo mu Karere ka Kicukiro mu Mujyi wa Kigali rwafashwe n’inkongi y’umuriro rurashya rurakongoka.Ibyo byabaye kuri uyu wa gatatu tariki 14 Werurwe ku gicanunsi.

Icyateye iyi nkongi y’uru rusengero ntabwo kiramenyekana, gusa abari bari hafi yarwo rugitangira gushya batangarije bavuze  ko ikibatsi cy’umuriro cyaturutse muri za matela zari zarakoreshejwe imbere ku bikuta by’uru rusengero nk’izirinda ko ijwi ryasohoka hanze,ariko ntabwo bamenye  neza icyaba cyatumye izo matera zifatwa n’uwo muriro cyangwa inkomoko yawo. Ubwo abantu bari  hafi bagerageje kuzimya iyi nkongi ndetse batabaza na Polisi ariko biranga biba iby’ubusa kuko umuriro wari mwinshi cyane. Ibyari muri uru rusengero byose byangiritse ku buryo nta na kimwe cyarokowe n’ubwo agaciro k’ibyarimo byose kataramenyekana. Umuyobozi w’akarere ka Kicukiro Dr Nyirahabimana Jeanne yatangarije Muhabura.rw ko ibyo byabaye ari mu nama atari yabimenya ariko agiye kubikurikirana. Yagize ati""Ibyo ntabwo ndabimenya kuko nahoze munama ariko ndaje mbaze ndajya kubabwira nimbimenya"".

Iyi nkongi y’umuriro yibasiye uru rusengero rwa ADEPR, ije nyuma y’uko inkuba zari zimaze iminsi zibasira zimwe munsengero  ndatse bamwe mu ba kirisitu bakahasiga ubuzima. 
Ibintu byose byari mu rusengero umuriro wabifashe  birakongoka
 Yanditswe na Habarurema Djamali"
11,iyobokamana,religion,http://muhabura.rw/amakuru/iyobokamana/article/urusengero-rw-abadivantisite-rwafunzwe-abayoboke-barwo,Urusengero rw’Abadivantisite rwafunzwe abayoboke  Babura aho bakorera isabato[REBA AMAFOTO]," Mu gitondo  cyo kuri  uyu wa Gatandatu taliki ya 10, Abadiventisiti  b’Umunsi  wa karindwi  bakorera  amateraniro  yabo mu rusengero rw’Abadivantisite ruherereye  i Nyamirambo  hafi yo kuri Club Rafiki  mu karere ka Nyarugenge babaye  nk’abakubiswe n’inkuba  nyuma yo kujya gukora  amasengesho yo ku munsi w’isabato  basanga  ingufuri yumanye n’umuryango  bakwiragira  imishwaro  bashakisha aho bateranira. 
 Uru rusengero rw’Abadiventisiti rwafunzwe ku wa Gatanu, tariki ya 9 Werurwe 2018,  nyuma y’ubugenzuzi bwakozwe n’Umurenge wa Nyamirambo nk’uko bigaragara ku itangazo ubuyobozi bw’uwo murenge  bwasohoye . Mu biri kwitabwaho mbere yo gufata gahunda yogufunga urusengero uru n’uru,ni uko ubugenzuzi buri kwita kuri ibi:imiterere y’insengero, niba aho zikorera hemewe hatagenewe inzu  zo guturwamo ngo  zibe za sakuriza abaturage, kuba zitazengurukijwe  shitingi cyangwa amabati ku nkuta,kuba zifite ubwiherero buhagije, zifite parking  y’imodoka ikwiye, kuba byibuze urusengero ruri ku buso bwa hegitari, kuba insengero zifite uburyo bwo gufata amazi ava ku bisenge,ikiyongereyeho kandi  idini cyangwa se itorero rihasengera cyangwa rihateranira rikaba rifite icyangombwa kiriha uburenganzira bwo gukora. Gusa nyuma y’uko uru rusengero  rufunzwe, Umunyamakuru yageze aho ruhereye mu gitondo cyo kuri uyu wa Gatandatu(Ku isabato) asanga hari abayoboke babuze aho bizihiriza umunsi w’isabato. Uyu munsi w’Isabato uhabwa agaciro gakomeye muri iri torero bitewe n’uko abayoboke baryo bawemera cyane ku buryo nta kintu na kimwe cyerekeranye n’umurimo bashobora kuwukoraho ahubwo uba ari umunsi w’ikiruhuko no gusenga gusa. Nta byo kurya indimi bamwe batangarije umunyamakuru ko bibatunguwe  kuba basanze  urusengero rwabo rwashyizweho ingufuri. Umwe muri bo yagize ati “Birababaje cyane kubona urusengero nk’uru rufungwa kubera ibibazo by’ubuziranenge hanyuma ngo tujye gusengera mu Rugunga. Abayoboke benshi baba bibaza ikiba cyabuze kugira ngo bigere aho urusengero rufungwa.” Undi witwa Shyirambere Viateur yagize ati “Nanjye byantunguye gusanga rufunze ariko nta gikuba cyacitse kuko nibamara kuzuza ibyo basabwe tuzongera tuhasengere.” Ifungwa ry’uru rusengero rukomeye rw’Abadiventisiti rije nyuma y’uko hafunzwe urundi rukomeye rwa ADEPR Nyarugenge  ndetse kandi mu Mujyi wa Kigali hamaze gufungwa izirenga 714 zirimo 156 muri 352 z’abadive  mu Karere ka Kicukiro, muri Gasabo hafunzwe 355 muri 699 naho muri Nyarugenge hafunzwe 203 muri 300. 
Iki gikorwa cyo gufunga insengero zitujuje ibisabwa cyageze no mu turere twose tugize igihugu. 
Shyirambere Viateur nawe yatunguwe ni bibabye uyu munsi
Aba bayoboke batangiye kubunza imitima bashaka aho bajya guteranira 

Aba bahise bayoborwa kwizihiriza isabato  mu Rugunga kuko niho hari hafi

 Yanditswe na Chief Editor
"
11,iyobokamana,religion,http://muhabura.rw/amakuru/iyobokamana/article/insengero-zikomeye-nazo-zagezweho-n-inkubiri-yo-gufunga,Insengero  zikomeye  nazo zagezweho n’inkubiri yo gufunga insegero zitujuje  ibisabwa," Urusengero ruri mu zikomeye ruri muzabanje kubakwa rwa ADEPR Nyarugenge ruherereye mu Mujyi wa Kigali rwagati ahazwi nko mu Gakinjiro rwagezweho n’inkubiri yo gufunga insengero zitujuje ibisabwa.Ibi byabaye yuma yo gusanga rutujuje ibisabwa birwemerera gukorerwamo amateraniro.

Itangazo ryashyizweho umukono n’ubuyobozi bw’Umurenge wa Nyarugenge rimenyesha ko uru rusengero “rwafunzwe kuko aho rukorera hatujuje ibisabwa”Rikaba riri ku mpande zose z’urusengero ngo hatagira uwifasha ko ataribonye ngo yinjiremo ahasengere kandi bibujijwe. 
Iri niryo tangazo rihamanitse ribuza kwinjiramo gukoreramo amateraniro Uru rusengero ruri mu za mbere zubatswe mu Mujyi wa Kigali aho Itorero rya ADEPR ryashinze imizi ahagana mu 1978 ritangiriye i Gasave, Paruwase yaguye imiryango ikabyara iya Nyarugenge. Kuri uyu mudugudu niho habarizwa Korali Hoziana ifite amateka ahambaye muri ADEPR kuko yabonye izuba mu 1978 ndetse habarizwa n’abandi bakomeye bazwi muri ADEPR mu nzego zitandukanye. Iki gikorwa cyo gufunga insengero zitujuje ibicyenewe  cyahereye  mu Mujyi wa Kigali mu mpera za Gashyantare aho izigera kuri 714 zafunzwe kandi  cyakurikiranye n’itabwa muri yombi ry’abapasiteri bashatse kwivanga muri iyi gahunda y’ubu bugenzuzi abo ni Apôtre Rwandamura Charles wo mu itorero rya UCC, Revela Pasiteri Nyamurangwa Fred, Bishop Rugagi Innocent ,Pasiteri Kalisa Shyaka Emmanuel, Revela Ntambara Emmanuel, ndetse na Pasiteri Dura James. Iri genzura ryakomereje no mu bindi bice by’igihugu aho mu turere dutandukanye hari izagiye zifungwa nko muri Rwamagana,Nyamasheke n’ahandi. Yanditswe na Habarurema Djamali"
11,iyobokamana,religion,http://muhabura.rw/amakuru/iyobokamana/article/bishop-rugagi-arasaba-inkunga-y-amasengesho-itangazamakuru,Bishop Rugagi arasaba  inkunga y’amasengesho itangazamakuru," Umuyobozi Mukuru w’Itorero Redeemed Gospel Church Rwanda Bishop Rugagi Innocent, aremeza ko  ari mu bihe bikomeye kandi bibi bitamworoheye, kuburyo ageze n’aho asaba abantu kumusengera.
 Muri iki gihe Bishop Rugagi ntiyorohewe n’abamukwena nyuma y’aho hagiye hatangazwa ko yahanuriye umukobwa  witwa Umunyana Shanitah ko azaba Nyampinga w’u Rwanda, bizakurangira atamubaye ariko k’ubw’amahirwe yegukana umwanya w’igisonga cy’uwabaye Nyampinga. Aganiro n’itangazamakuru  kuri uyu 28 Gashyantare 2018, Bishop Rugagi nibwo yafashe umwanya wo kwisobanura no gusubiza  ibibazo bitandukanye bimaze iminsi bimuvugwaho birimo  icyo gufungirwa urusengero  icy’ubuhanuzi bwe bucyemangwa ndetse n’ibindi bitandukanye bishobora kuba bimusiga isura itari nziza mu ruhando rw’abandi ba Bishop. Aha Rugagi yagize ati ""Ndi mu bigeragezo  bikomeye nkeneye inkunga y’amasengesho kandi nanjye nkomeje gusenga nawe kandi unsengere ”.

 Kubyerekeranye n’ubuhanuzi bwe akora
   Aha yibanze k’ubuhanuzi yavuzweho ko yakoreye umukobwa washakaga kwegukana ikamba rya nyampinga,yarahiye yeruye ko mubyukuri atamuhanuriye ngo yegukane iryo kamba ahubwo yamusabiye umugisha. Rugagi yagize ati""Tariki 4 Gashyantare 2018, nibwo nahamagaye umukobwa witwa Shanitah. Shanitah ni umwana wanjye, aririmba muri Angels (Korali yo mu Itorero Abacunguwe). Papa we ni umujyanama mu rusengero, rero niwe wansabye ngo nsengere umukobwa we ari mu irushanwa rya Nyampinga w’u Rwanda. Mu by’ukuri njyewe icyo nakoze ni ukumusabira umugisha ntabwo ari ukumuhanurira"".

Yakomeje avuga ko akunda gushyigikira abanyarwanda baba bafite impano bacyeneye kuzigaragaza,arinabwo yatanze urugero rwa Alpha Rwirangira wigeze kwegukana igihembo cya Task Project ko icyo gihe yari muri Kenya kandi ko yamushyigikiye. Yagize ati “Mba numva ko nashyigikira umunyarwanda wese ufite impano runaka kandi agashaka kuyigaragaza. Nahamagaye Belinda na Shanitah ndanabasengera bombi ariko ntabwo nigeze mbahanurira. Urabona iyo Imana iba yampaye ubwo buhanuzi? mba narabahanuriye.”

 Kubyerekeranye n’ifungwa ry’urusengero rwe
  Aha yavuze ko bijya gutangira ari abazungu b’Abahinde bakorera hafi y’urusengero rwe, ahamya ko bagejeje ikibazo cyabo ku buyobozi bw’Umurenge wa Nyarugenge, ari nabwo ubuyobozi bwaje kumusaba ko yashyiramo ibyuma birinda urusaku (Sound proof).Ibi byuma Bishop Rugagi ngo yabishyizemo nyuma , Umuyobozi w’Umurenge araza aramufungira birangije ajya ku karere bamuha urupapuro rumuha uburenganzira bwo gufungura ariko nyuma umurenge uragaruka uramufungira. Arongera abazwa impamvu atagiye kurega abamufungiye urusengero ku rwego rubakuriye avuga ko yanze gukomanya imitwe ubuyobozi. Yagize ati “Ikintu ugomba kubanza kureba ni ukureka ikintu kitwa igonganisha ry’inzego ugatwara ibintu mu mahoro, niba komanda wa Polisi turi kumwe akaba ari kubwira Gitifu ati ko afite urwandiko rw’iminsi ine kugira ngo abe yimutse mwamuretse, Gitifu ati oya.”

Ubusabe yasabye abakunzi be ndetse n’abanyarwanda nuko bajya ku mavi bakamusengera kuko arageramiwe nubwo nawe asenga, ariko inkunga y’amasengesho nti yamugwa nabi. Chief editor"
11,iyobokamana,religion,http://muhabura.rw/amakuru/iyobokamana/article/ntamuhanga-cassien-nyuma-yo-gutoroka-gereza-yigambye-ko-ari,Ntamuhanga  Cassien nyuma yo gutoroka gereza  yigambye ko ari kwidegembya mu buhungiro," Ntamuhanga Cassien wari mu idosiye imwe na Kizito Mihigo yatangaje ko nyuma yo gutoroka gereza ya Nyanza mu mezi ane ashize, yahawe ubuhungiro ubu ari kwidegembya mu gihugu atavuze amazina.
 Uyu mugabo yatorotse gereza mu ijoro rishyira ku wa 31 Ukwakira 2017, aho Urwego rw’Igihugu rw’Imfungwa n’Abagororwa, RCS, rwaje kwemeza ko hamwe n’abo bajyanye “bakoresheje imigozi bakurira urukuta rwa gereza.” Kuri uyu wa Gatatu uyu mugabo yumvikanye kuri Radio Ijwi rya Amerika, avuga ko mbere yo guhunga yari afite impungenge z’igihano yakatiwe kandi akumva no mu bujurire nta kizahinduka. Yagize ati “Ngira ngo ubu amezi agiye kuba ane nsohotse muri gereza...., ndakomeye ndimo ndidegembya.” Ntamuhanga wari umunyamakuru wa Radio Amazing Grace yaregwaga hamwe na Jean Paul Dukuzumuremyi, Agnes Niyibizi na Kizito Mihigo. Yaje guhanishwa igifungo cy’imyaka 25 ku cyaha cyo kugambira kugirira nabi Umukuru w’Igihugu, kuko ari cyo gihano kiruta ibindi urebeye ku byaha yahamijwe, birimo kurema umutwe w’abagizi ba nabi no gucura umugambi w’ibikorwa by’iterabwoba. Ntamuhanga yakomeje agira ati “Igihugu ndimo natse ubuhungiro nk’abandi bose, barabumpaye bampereza ibyangombwa n’abandi bantu b’impunzi baba bafite abo aribo bose.” Nyuma yo gutoroka Urwego Rushinzwe Imfungwa n’Abagororwa rwahise rutangaza ko ari gushakishwa. Mu bo batorokanye harimo Sibomana Kirenge wari warakatiwe imyaka 20 nyuma yo guhamya icyaha cy’ubuhotozi na Batambirije Théogène wari warahamijwe icyaha cyo gufata ku ngufu gusa nyuma akaza gutoroka gereza akatirwa imyaka 16. Amategeko ahana y’u Rwanda agena ko umuntu wese utoroka yarakatiwe ahanishwa igihano gikubye inshuro ebyiri igihano yari asigaje."
11,iyobokamana,religion,http://muhabura.rw/amakuru/iyobokamana/article/rgb-n-inzego-z-ibanze-mu-mugi-wa-kigali-bamaze-gufunga,RGB n’inzego z’ibanze mu mugi wa Kigali bamaze gufunga insegero 714 zitujuje ibisabwa," Mu bice bitandukanye by’umugi wa Kigali hamaze gufungwa insengero 714 kubera ko ubuyobozi bwasanze zitujuje  ibisabwa ngo zishobore gukora.Igikorwa cyo kuzifunga cyatangiye mu cyumweru gishize. 
 Ibyo bikorwa remezo byifashishwa mu gusenga byagiye bigaragara ko bitujuje ibyangombwa birimo nk’iby’isuku, kuba bidatanga umutekano ku bahasengera no kuba hasengerwa mu buryo butemewe. Icyo gikorwa cy’igenzura kiri gukorwa n’ubuyobozi bw’uturere bufatanyije n’Urwego rw’Igihugu rw’Imiyoborere (RGB), ari narwo rufite amatorero n’amadini mu nshingano. Umuyobozi Ushinzwe Imitwe ya Politiki n’Imiryango Itari iya Leta muri RGB, Justus Kangwagye, yabwiye itangamakuru ko izo nsengero zasabwe guhagarika ibikorwa byazo kugeza igihe zizuzuriza ibisabwa byose. Yagize ati “Amasengesho akwiye gukorwa mu buryo bufite gahunda kandi hagakurikizwa ibisabwa. Kubahiriza uburenganzira bwawe mu gusenga ntabwo bikwiye guhungabanya uburenganzira bw’abandi. Basabwe guhagarika ibikorwa byabo kugeza bujuje ibisabwa.”
 Kangwagye yavuze ko bishoboka ko hari n’izitazongera gufungura vuba kuko zikorera mu nyubako ishobora guteza ibyago abayirimo bityo abahakorera bagomba gushaka ubundi buryo. Ahandi ngo byagiye bigaragara ko badafite parikingi y’ibinyabiziga ugasanga babisiga mu muhanda cyangwa bigateza ikibazo ku migendekere y’ibindi. Abandi bafungiwe ni abasengeraga mu mahema. Yakomeje agira ati “Amateraniro abera mu mahema nayo yasabwe guhagarika ibikorwa. Ku bijyanye n’isuku byo ntabwo ushobora guteranira ahantu hatari amazi yo gukaraba intoki, hatari ubwiherero n’ibindi,”
 Izindi nsengero zidafite ibyangombwa by’umutekano nazo zasabwe kubishaka vuba cyangwa nazo zikazagerwaho n’izi ngaruka. Kangwagye avuga ko gushinga itorero bisaba icyemezo cy’igihe gito kimara amezi 12, umuntu agasabwa kuba yashatse icyemezo cya burundu mu mezi icyenda mbere y’uko icyangombwa yahawe mbere kirangira. Gusa ngo abantu benshi ntibaka ibyo byangombwa by’igihe kirekire, ahubwo bagendera mu kuvuga ko buri muntu yemerewe gusenga ntibashake ibyangombwa bikenewe. Akarere ka Gasabo niko kaza ku isonga  ahafunzwe insengero nyinshi kuko mu nsengero  699 hafunzwe 355,mu karere ka Nyarugenge mu nsengero 300 hafunzwe 203 naho mu karere ka Kicukiro mu nsengero 352 hafunzwe 156. Muhabura.rw"
11,iyobokamana,religion,http://muhabura.rw/amakuru/iyobokamana/Hari-amadini-n-amatorero-agiye-gufungwa-bitarenze-ku-wa-gatatu-w-iki-cyumweru,Hari  amadini n’amatorero agiye gufungwa bitarenze ku wa gatatu w’iki cyumweru," Ubuyobozi bw’akarere ka Gasabo bwaburiye amadini n’amatorero ko buzafunga insengero zitubahirije ibisabwa bitarenze ku wa gatatu w’iki cyumweru.
 Bubasaba kugira ibyangombwa by’Ikigo cy’Igihugu cy’Imiyoborere (RGB) icyemezo cy’akarere. Umuyobozi w’Itorero agomba kuba afite uburenganzira bumwemerera guhagararira iryo torero, imyubakire y’urusengero igomba kuba itateza ibibazo abaruteraniramo. Ntibyemewe kandi guteranira mu nyubako ikirimo kubakwa, urusengero rugomba kugira parikingi itarimo umukungu n’icyondo, rugomba kuba rwubatse byibura ku buso bungana na 1/2 cya hegitare. Ntibyemewe gusengera muri shitingi, hagomba uburyo bwo kwirinda ko urusaku rusohoka hanze, ntibyemewe gukorera mu nzu yagenewe guturwamo, icururizwamo cyangwa igize umudugudu utuwemo. Insengero zitegetswe kandi kugira ubwiherero byibura ibyumba bine n’ahantu hafatirwa amafunguro hasukuye. Mu gusoma amabwiriza, Umuyobozi w’akarere ka Gasabo, Stephen Rwamurangwa yagize ati ""Ubwiherero butameze neza bwonyine burahagije kuba itorero ryahagarikwa"". Ati ""Insengero zitubahirije ibi mube muzifunze kugira ngo zibanze zitunganye ibitameze neza, nta gihe tubahaye kuko igenzura rirakorwa kuri uyu wa kabiri hanyuma ku wa gatatu amabwiriza azashyirwa mu bikorwa"". Ubuyobozi bw’akarere ka Gasabo n’inzego zishinzwe umutekano bavuga ko hari abantu bashobora guteza umutekano muke bitwaje kujya gusenga. Rwamurangwa yavuze ko bazagera aho bakanereba ibyo abantu bigisha kuko ngo hari n’abigisha ibyo batazi b’abapagani. Ati:""Ariko murumva bitumvikanye neza kurushaho?"" Pasteri Ntambara Innocent uhagarariye Itorero bita Success, ni umwe mu bahagarariye amadini n’amatorero uvuga ko iki cyemezo gitunguranye. Ati ""Ku bijyanye n’insengero zaba zifite virusi yo guteza umutekano muke zo nta gihe zigomba guhabwa, ariko turasaba ko iryo tsinda rigenzura ryagenda gahoro kuko insengero zubahirije ibyo muvuze ni nke cyane."" Ubuyobozi bw’akarere ka Gasabo buvuga ko nta gisibya ko hari insengero zitangira gufungwa bitarenze kuri uyu wa gatatu tariki 21 Gashyantare 2018.
Ku rundi ruhande Ikigo gishinzwe imiyoborere (RGB) nacyo cyahise gitangariza abanyamakuru ko kigiye kongera ibisabwa amadini n’amatorero mu rwego rwo gukaza umutekano w’abayasengeramo.


 Yanditswe na Niyomugabo Albert "
11,iyobokamana,religion,http://muhabura.rw/amakuru/iyobokamana/article/urusengero-rwa-bishop-rugagi-ruherereye-mu-mujyi-wa-kigali,Kigali:  Urundi Rusengero rwa Bishop Rugagi ruherereye mu Mujyi wa Kigali rwagati rwafunzwe," Urusengero Redeemed Gospel Church rwa Bishop Rugagi Innocent ruherereye mu Mujyi wa Kigali rwagati rwafunzwe kubera ibibazo birimo n’urusaku. Ku mugoroba wo ku wa Mbere, tariki ya 12 Gashyantare 2018 nibwo uru rusengero rwashyizweho ingufuri. Amakuru avugako  uru rusengero rwafunzwe nyuma y’amakuru umwe mu baruturiye yatanze avuga ko rusakuza cyane mu gihe cy’amateraniro. Uru usengero rw’iryo torero riyoborwa mu Rwanda na Bishop Rugagi Innocent, rwafunzwe Rukurikira urwo ,  mu Murenge wa Ruhango hafi y’ibiro by’Akarere ka Ruhango. Umuyobozi w’Akarere ka Ruhango, Mbabazi Francoix Xavier yari yavuze  ko iryo torero ryafungiwe urusengero kuberako  rwashoboraga gushyira mu kaga abarusengeragamo. 
Bishop Rugagi Innocent Ingingo ya 600 y’igitabo cy’amategeko ahana y’u Rwanda iteganyiriza ko abateza urusaku rukabije nijoro, igifungo kuva ku minsi umunani (8) kugera ku mezi abiri n’ihazabu y’amafaranga y’u Rwanda kuva ku 50,000 kugera kuri miliyoni imwe cyangwa kimwe muri ibyo. 
Urusengero rwashoboraga gushyira abantu mu kaga Ingingo ya 108 y’itegeko ngenga nomero 04 /2005 ryo ku wa 8 Mata 2005 rigena uburyo bwo kurengera no kubungabunga ibidukikije mu Rwanda, igena igihano ku bateza urusaku cy’igifungo kigera ku mezi abiri n’ihazabu y’amafaranga ibihumbi ijana kuri buri nshuro habaye urusaku. Yanditswe na Chief editor
"
11,iyobokamana,religion,http://muhabura.rw/amakuru/iyobokamana/article/pasiteri-kayumba-aravugwaho-gutera-umwana-w-impfubyi-inda,Pasiteri  Kayumba aravugwaho gutera umwana w’impfubyi inda yarangiza agahunga," Pasitiri Kayumba Fiston wayoboraga itorero Revelation Church Nyamatete ryo mu Karere ka Gatsibo yaburiwe irengero nyuma yo gutera inda umwana w’impfubyi irera barumuna bayo babiri. Byemejwe n’Umunyamabanga Nshingwabikorwa w’Akagari ka Nyamatete Umurenge wa Rwimbogo, Athanase Rukundo, wavuze ko inkuru yamenyekanye nyuma y’amezi abiri umwana abyaye. Yagize ati “Twamenye ko atwite ariko abajyanama b’ubuzima ababwira ko inda yayitewe n’umushumba w’inka atazi. Amaze amezi abyaye nibwo yamennye ibanga ko ari Pasitoro we wayimuteye.” Rukundo avuga ko uyu mwana yari amaze umwaka umwe avuye kwa Kayumba Fiston. Ubu yarerwaga n’uwitwa Bazatoha Sam agakomeza gusengera muri urwo rusengero aho asanzwe ari umuririmbyi muri kolari y’abana. Pasiteri Ruzindana Godfrey umuvugizi w’itorero Revelation mu Rwanda, avuga ko bamenye ko Pasitoro Kayumba akekwaho gutera umwana inda bihutira kumuhagarika. Ati “Nk’umupasitoro ntabwo akwiye kongera guhagarara imbere y’abantu, duhitamo kuba dushyizeho undi kugira ngo ababishinzwe babikurikirane.” Pasiteri Ruzindana avuga ko igihe bazasanga ibyo akekwaho atari ukuri azasubizwa mu nshingano ze. Tariki 28 Mutarama 2018, nibwo Pasiteri Kayumba Fiston yakuwe ku nshingano zo kuyobora itorero. Yambuwe inshingano adahari, kuko yagiye abwiye abakirisitu ko agiye mu masengesho y’iminsi 20 mu Karere ka Nyagatare. Pasiteri Kayumba w’imyaka 52 y’amavuko arubatse afite umugore n’abana 10. Naho umwana yateye inda ubu nibwo yujuje imyaka 18, asanzwe ari impfubyi irera barumuna be babiri. Ubuyobozi bw’Akagari ka Nyamatete buvuga ko kubufatanye n’abaturage bazafasha izi mpfubyi ku bijyanye n’ibiribwa no kwigisha barumuna b’uwabyaye. Yanditswe na chief editor"
11,iyobokamana,religion,http://muhabura.rw/amakuru/iyobokamana/article/pasiteri-yateye-inda-abagore-n-abakobwa-barenga-20-bo-mu,Pasiteri  yateye inda abagore  n’Abakobwa barenga 20 bo mu rusengero rwe [REBA AMAFOTO]," Umupasiteri wo muri Nigeria uzwi kumazina ya Timothy Ngwu ,ufite imyaka 53 aravugwaho gutera inda abagore n’abakobwa  barenga 20 basengeraga hamwe nawe ,bamwe mu ribo  bari bubatse abandi bakiri abakobwa   bato, Imbere yabashinzwe umutekano yisobanuye avuga ko ibikorwa bye yabitegetswe n’umwuka wera .
 Amaraizu  umuvugizi wa Police yo mumugi wa Enugu yagize ati ""Pasiteri  avuga ko yubashye ubushake bw’Imana ,bwo gutera inda uwo umwuka wera yamuhitiyemo yaba yarashatse cyangwa atarashatse""  Iyo umubyeyi abyaye Umwana na Mama we baguma kurusengero ubuzima bwabo bwose busigaye, aya makuru yatanzwe n’uwahoze ari umugore we Veronica Ngwu warurambiwe imico y’umugabo we nyuma yo gutera inda umwana muto abereye nyirasenge. Umuvandimwe wa Pasiteri utashatse ko imyirondoro ye agaragara yavuze ko hari hashize igihe kinini umuryango we umuhana kumafuti ye gusa ngo nta numwe yashakaga kumva.   Umuvandimwe we akomeza avuga ko Ifatwa ry’umuvandimwe we ryatewe nuburakari bw’Imana. Yagize ati""Mumfashe mbambwire , Uburakari bw’Imana bwikubise ku muvandimwe wanjye ,twamugiriye inama kenshi ko ibyo arimo ari amafuti gusa we yarabyanze Adushinja ko twamugiriye ishyari kuko arigukora ibyo Imana imutegetse. Icyo nibaza Ni gute umugabo warezwe yakora ibintu nkibi ? Abagize ururusengero bose ni Ibigoryi ,ni gute umugore yata umugabo we agakorana amafuti y’ubusambanyi n’undi mugabo akabyita ubushake bw’Imana ? Singiye kwinjira muri iki kibazo gusa ndifuza ko ururusengero barufunga burundu."" Akomeza avuga ko yirukanye umugorewe n’abana kugira ngo abone uko atera inda abagore babandi n’abakobwa bakiri bato . Pasiteri Ngwu ubusanzwe yarasanzwe afite abagore 5 n’abana 13 hakiyongeraho nabo yitako bavutse kubushake nu bubasha bw’Imana akomeza avuga ko nta mugore w’ubatse yasambanyije umugabo atemeranyijwe no kwemera kw’Imana. Calista Omeje na Assumpta Odo n’abagore babiri bataye abagabo babo babana na  Timothy Ngwu bavuga ko babikoze bagendeye kunyigisho za  Pasiteri Ngwu, Calista Omeje ufitanye abana 10 numugabo we yavuze ko Ngwu yamuteye inda nyuma umwana akaza gupfa. Yanditswe Ruhumuliza Richard"
11,iyobokamana,religion,http://muhabura.rw/amakuru/iyobokamana/article/byinshi-utaruzi-kuri-bishopo-muragizi-umaze-gukora,Byinshi utaruzi  kuri Bishopo  Muragizi umaze gukora ibitangaza mu Rwanda no mu mahanga [Reba Amafoto]," Bishopu  MURAGIZI  JEAN DE  DIEUX  Umuvugizi  w’Itorero  Power  Delivarence Church International  yemeza  ko  amasengesho bakora agira  akamaro  ku bantu batandukanye aho bamwe bakira indwara ziba  zarababayeho  karande nk’indwara  ya kanseri [ Cancer ]ndetse n’izindi  ariko  kumwe  n’imbaraga z’IMANA,amasengesho  bakorera  abo  baba  barashegeshwe  nizo  ndwara  barakira  burundu.  Bishopu  Muragizi  avuga ko itorero  abereye umuvugizi ariryo Power Delivarance Church  International, basengera abantu bagakira indwara zikomeye  nka  kanseri [cancer] ndetse n’ibindi bibazo ubuzima bwa muntu buhura nabyo ,kubera umwanzi satani,ariko kubera imbaraga z’Imana ndetse n’amasengesho bakora umuntu arabohoka. Ibi byose ariko ngo babikora ari ugufasha igihugu cy’u Rwanda n’abagituye Ndetse n’Abanyamahanga. 
Bishopu  MURAGIZI  JEAN DE  DIEUX Nkuko byemezwa na bakorewe  amasengesho,  ngo  indwara bari bararwaye  zarakize kubera imbaraga z’Amasengesho  bakorewe. Urugero  nk’Umukobwa witwa Ester yakize kanseri [cancer]  yari  arwaye ati""Imana yankoreye ibitangaza!!Nari ndwaye ikintu mu’ibere numva mbabara cyane maze njya kwa muganga i Kanombe bambwira ko ari ikibyimba kizabyara cancer,hanyuma bampa gahunda (rendez-vous) yo gusubirayo bakampima bagahita babaga aho mbabara.Ubwo naratashye mbibwira Bishop wanjye aransengera maze arambwira ngo nizere Imana ntakiyinanira.Akomeza kunsengera arambwira ati kumeza nawe usenge wizeye ibitangaza by’Imana bizakora  maze hashize igihe gito,bwa buribwe numva bwaragiye nkira ntyo none ndumva ndi muzima kubera amasengesho yankoreye kuko sinongeye gusubira kwa muganga"". Umugore  utuye  Kacyiru  yari  arwaye  kanseri [ Cancer]  agiye  muri  Amerika  kwipimisha  asanga yarakize, umupasiteri utuye Kayonza yari afite umwana amaze  imyaka irindwi  atagenda,atavuga ariko baramusengeye  umwana  arakira nkuko  byemezwa ubwabo. Aganira na Muhabura.rw, Bishopu MURAGIZI yemeranywa n’abakorewe amasengesho  bagakira yagize  ati”Hariho abantu bakize kanseri [cancer]. Akenshi abantu bazi ko kanseri idakira ariko hariho imbaraga  zibohora nkuko itorero ryacu ryitwa n’imbaraga z’amasengesho zibohora.Ngira ngo bamwe mwabibarije,dufite benshi batanga, ubuhamya hari umukobwa witwa Ester ari hano,yakize kanseri ,hari Umugore twasengeye Utuye Kacyiru yari afite kanseri  agiye muri Amerika baramubwira ko  yayikize,Imana yaduhaye imbaraga zo kumusengera arayikira.Hari umupasiteri utuye kayonza uzaganira newe,namusengeye afite umwana utagenda ufite imyaka irindwi,Imana itubwira ko mugicuku iri butubwire igitangaza cyayo umwana yarakize papa we muzabonana umwna ntiyavugaga,ntiyagendaga mbese yari umutwaro k’umuryango,bigeze mu gicuku atangira kuvuga,atangira gahamagara papa we, izo n’imbaraga z’imana. ziravuga,zirakiza ntabwo ari twebwe ariko iyo baje mu Rusengero turi gusenga barakira ”. 
 Ababyeyi baba baje ari benshi kubera ibitangaza Bishopu  MURAGIZI  JEAN DE  DIEUX  akora Asoza  anenga kandi yamagana  bamwe mu ba Bishopu ndetse n’Abapasitori banduza izina ry’Imana bijandika mu byaha nko gufata ku ngufu abo bashinzwe kubwiriza  bakanabatera inda ati”Biteye agahinda n’ubwoba kumva  umuntu witiriwe izina ry’Imana agera aho  gutera  umukobwa  inda cg  gutinyuka kwiyambura avuguruza ibyo asanzwe akora tubibona nk’igikorwa kigayitse.ndagira  ngo mbwire  abanyarwanda iteka ni ugushishoza.Hari abiyitirira  kirisitu  atari  aba kristu.ikindi nuko  tutagomba  guhagarara ku  kibi hari  ikiza.Turamagana aba Pasitori,aba Bishop bariganya mu buryo bumwe cg ubundi, yuko bashinzwe gushumba intama nti bashinzwe kuzonona.Biragayitse  birababaje  ariko urufatiro  rw’Imana ruracyahari”. 
Bishopu  MURAGIZI  JEAN DE  DIEUX   arimo gusengera abantu benshi Birashoboka  ko haba hari  indwara  yakubanye  karande  yaragutesheje umutwe cg warabaye imbata  y’ibyaha ,wakisunga  itorero  rya Power Revaration Church International ugakira cg se ukabohoka iyo  ngohi ya satani kubera amasengesho  bagukorera ugahita utandukana n’ibyo bibi  byakugize  imbata. Kandi  bakira  abantu  b’ingeri  zose ntawe barobanura ndetse  n’abashaka  kuhasengera cg kwifatanya  nabo  nuko badakumiriwe  kuza kuhasengera. Ushaka kwifatanya na Bishop mu bikorwa byo gusenga cg gusengerwa ukabohorwa wabasanga mu murenge wa Nyarugunga  akarere ka Kicukiro hafi ya King Devid Academy  muri sale ya Alpha  Community Academy. Gahunda uko iteye:-Kuwa kabiri saa 6hoo kugeza saa 8hoo(Amateraniro yo 
                          kubohorwa)
                           -Kuwa kane umunsi wose (Kwakira abafite ibyifuzo)
                           -Kuwa gatanu saa 6hoo kugeza saa 8hoo za ni 
                                      mugoroba(Gusengera abantu)
                           -Kucyumweru saa 9hoo kugeza saa 12hoo (Amasengesho)

Telefone:+250788765710 Bishop  MURAGIZI  JEAN DE  DIEUX 
Email     :missionnaire2@gmail.com 
Bishop  MURAGIZI  JEAN DE  DIEUX  Umuvugizi  w’itorero  Power  Delivarence Church International  yemeza  ko  amasengesho bakora agira  akamaro  ku bantu  



 Yanditswe na Habarurema Djamali
"
11,iyobokamana,religion,http://muhabura.rw/amakuru/iyobokamana/article/umushumba-wa-kiliziya-gatolika-agiye-kwemerera-abagabo,Umushumba wa Kiliziya Gatolika agiye kwemerera abagabo bafite abagore kuba abapadiri," Papa Francis, yemeye ko habaho ibiganiro ku guha abagabo bafite abagore n’abana uburenganzira bwo kuba abapadiri. "
11,iyobokamana,religion,http://muhabura.rw/amakuru/iyobokamana/article/kigali-iminsi-irabarirwa-ku-mitwe-y-intoki-abanyarwanda,Kigali:Abanyarwanda bagiye kongera gutaramana na Alarm Ministries.," Kuri icyi cyumweru taliki ya 22/10/2017 kuva ku isaha ya saa munani (14:00),abantu bose barasabwa kuzitabira igitaramo cyateguwe na Alarm Ministries,aho izaba iramya ndetse igashimira Imana ku mirimo n’ibitangaza yakoze kizabera ku gisozi kuri Dove Hotel . Bamwe mu bari gutegura icyi gitaramo bavuga ko intego nyamukuru y’icyi gitaramo izaba ari ukuramya no guhimbaza Imana no gufata amashusho azakoreshwa muri  alubumu yabo nshya ya cumi bari gutegura ndetse benda no gushyira ahagaragara mu minsi ya vuba. Muri icyi gitaramo hazaba hari n’amwe mu matsinda akomeye mu Rwanda nka:      -Healing Worship team,      -true promises Ministries,      -New Melody Worship team,      -Gisubizo Ministries."
11,iyobokamana,religion,http://muhabura.rw/amakuru/iyobokamana/article/bishop-tom-rwagasana-wo-muri-adepr-yarekuwe,Bishop Tom Rwagasana wo muri ADEPR  yarekuwe," Bishop Tom Rwagasana wahoze ari Umuvugizi wungirije ushinzwe ubuzima bw’itorero rya ADEPR Urukiko rukuru rwafashe umwanzuro wo kurekura by’agateganyo. akurikiranywe ho  ibyaha byo kunyereza umutungo .  Mu kwiregura, Tom Rwagasana yakunze kuvuga ko kuba yaragiye asinya ku masheki yari abifitiye ububasha, ahubwo agasaba ko abahabwaga ayo mafaranga babazwa icyo bayakoresheje kuko we yasinyaga ibyateguwe n’abandi babishinzwe. Umuvugizi w’Inkiko, Itamwa Emmanuel yavuze ko Bishop Rwagasana yarekuwe by’agateganyo kubera ikibazo cy’uburwayi. Ati “Nibyo, Urukiko Rukuru ejo rwafashe icyemezo cyo kumurekura by’agateganyo. Ubushinjacyaha bwari bwasabye ko akomeza gufungwa, bwari bwasabye ko icyemezo kimufunga by’agateganyo cyongerwa. Ariko bigeze mu Rukiko Rukuru barabiburana noneho n’ubushinjacyaha busaba ko yaba afunguwe by’agateganyo kuko ararwaye cyane.”
 “Urukiko Rukuru rwamwemereye ko afungurwa by’agateganyo ariko rugira ibyo rumutegeka agomba kubahirirza nko kujya yitaba ubushinjacyaha buri cyumweru, gutanga pasiporo ye n’ibindi. Bisobanuke ko atagizwe umwere ahubwo ari uko afunguwe by’agateganyo agakurikiranwa ari hanze.”
 Yanditswe na Chief Editor/Muhabura.rw
"
11,iyobokamana,religion,http://muhabura.rw/amakuru/iyobokamana/article/kiliziya-gatolika-irifuza-ko-ingengabihe-y-amashuri,"Kiliziya Gatolika irifuza ko ingengabihe y’amashuri ihinduka, umwaka ukajya utangira muri Nzeri"," Kiliziya Gatolika yasabye Leta y’u Rwanda guhindura ingengabihe y’amashuri ku buryo yakongera kujya atangira muri Nzeri, ikavuga ko byarushaho gufasha abanyeshuri mu myigire yabo. Hashize imyaka isaga 10 imiterere y’ingengabihe y’amashuri mu Rwanda isaba ko abanyeshuri batangira umwaka muri Mutarama ugasozwa mu Ugushyingo mu gihe mbere watangiraga muri Nzeri ugasozwa muri Kamena. Ubwo Kiliziya Gatolika yasozaga icyumweru cyahariwe uburezi kuri uyu wa 16 Kamena 2017 muri Paruwasi ya Zaza, Umushumba wa Diyoseze ya Gikongoro, Hakizimana Célestin yatanze ubutumwa mu izina ry’Umushumba w’iya Butare Ushinzwe uburezi Gatolika mu Rwanda, Phillipe Rukamba, avuga ko abanyeshuri babangamiwe no kuba biga mu mpeshyi. Yagize ati “Nagira ngo ngire icyo nisabira umushyitsi Mukuru (Uwari uhagarariye Minisitiri w’Uburezi), mu rwego rwo kunoza imikoranire myiza isanzwe iranga Leta na Kiliziya mu burezi, ndahera ku ngengabihe y’umwaka w’amashuri; hashize igihe twifuza ko umwaka w’amashuri wajya utangira mu kwezi kwa cyenda, ukarangira mu kwezi kwa Gatandatu.” Mu mpamvu batanga harimo kuba abanyeshuri biga mu gihe cy’izuba bikagira ingaruka ku myigire yabo. Ati “Impamvu ni nyinshi ariko cyane cyane ni igihe cy’izuba n’ibura ry’amazi tuzi twese ko biremerera abana bacu baba ku mashuri mu kwezi kwa munani, hakiyongeraho na gahunda zinyuranye ziba ziri muri ayo mezi mu rwego rwa Kiliziya no mu buzima mbonezamubano, bibangamira cyane abarezi baba bagomba kuzitabira.” Kugeza ubu amashuri abanza n’ayisumbuye mu Rwanda agera ku 3189, muri ayo yose, agera ku 1381 angana na 43,3% ni aya Kiliziya Gatolika. Mu banyeshuri hafi miliyoni eshatu biga mu mashuri abanza n’ayisumbuye, abagera kuri 1.175.369 barererwa mu ya Kiliziya Gatolika. Ibyo kandi biza byongera ku kuba Kiliziya Gatolika ifatwa n’uruhongore rw’intiti nyinshi ziri mu Rwanda ndetse byatumye Umuyobozi Mukuru wungirije w’Ikigo cy’Igihugu cy’Uburezi REB, Dr Michel Rwibasira, ashima uburezi n’Uburere Kiliziya ikomeje guha umwana w’Umunyarwanda avuga ko n’ibyo Kiliziya yasabye bazabyigana ubushishozi n’abo bireba bigakemuka. Yagize ati “ Kuba byagira ishingiro ni uko wabihuza n’izindi mpamvu zose, hari izuba noneho hari no kureba ibihugu biri mu karere ka Afurika y’Iburasirazuba. Tubihinduye tugomba kwiga tukareba ingaruka byagira abanyeshuri bava hanze batugana, baramutse basanze bitandukanye.” Yongeyeho ati “ Iyo ukemura ikibazo giterwa n’impamvu imwe byakoroha, tumaze iminsi natwe tubiganiraho ariko turashaka ngo tubanze duhuze n’impamvu nyinshi zirimo n’iyo y’abanyeshuri kugira ngo dufate umwanzuro. Bifite ishingiro ariko kugira ngo tubifataho umwanzuro bikenera ko dufata n’izindi mpamvu zirimo izo nababwiye kugira ngo nyuma tuzafate ukwiriye abanyeshuri, ukwiriye u Rwanda ariko ukwiriye n’abarezi.” Icyumweru cyahariwe uburezi Gatolika cyasorejwe mu Karere ka Ngoma, mu Ntara y’Uburasirazuba, muri Paruwasi ya Zaza, Diyoseze ya Kibungo. Cyari gifite insanganyamatsiko igira iti “ Nk’abakirisitu mu Ntangiriro ya Kiliziya, Ishuri ryacu turigire igicumbi cy’Ubumwe n’Ubufatanye.” Kugeza ubu muri iyo diyoseze, habarirwa ibigo by’amashuri 102, birimo amashuri abanza 36, amashuri yisumbuye y’uburezi bw’ibanze bw’imyaka icyenda na 12 agera kuri 56, ikagira n’amashuri 10 acumbikira abanyeshuri. Kwizihiza icyo cyumweru byari bibaye ku nshuro ya cyenda kuko byatangiye mu 2008. 
Yanditswe na Chief Editor/MUHABURA.rw"
11,iyobokamana,religion,http://muhabura.rw/amakuru/iyobokamana/article/abari-abayobozi-ba-adepr-bagomba-gufungwa-by-agateganyo,Abahoze ari abayobozi ba ADEPR urukiko Rukuru rwashimangiye ko    bafungwa," Urukiko Rukuru rwashimangiye umwanzuro uherutse gufatwa n’Urukiko Rwisumbuye rwa Gasabo wo gufunga by’agateganyo abayobozi b’Itorero rya Pentekote mu Rwanda, ADEPR, bakurikiranyweho ibyaha byo kunyereza umutungo w’itorero"
11,iyobokamana,religion,http://muhabura.rw/amakuru/iyobokamana/article/abayobozi-b-amadini-biyemeje-gufatanya-n-ubuyobozi,Abayobozi b’amadini biyemeje gufatanya n’Ubuyobozi guhangana n’amakimbirane ndetse n’ibihuha," Abayobozi b’amadini n’amatorero akorera mu Ntara y’Iburasirazuba biyemeje kongera imbaraga bafatanyije n’ubuyobozi bw’Inzego z’ibanze n’izindi nzego mu guhangana n’ibyaha bigaragara hirya no hino muri iyi Ntara cyane cyane amakimbirane mu miryango, ibiyobyabwenge ndetse na bamwe mu biyita abahanuzi bakwirakwiza ibihuha mu baturage.. Ibi byagarutsweho mu nama nyunguranabitekerezo yahuje Ubuyobozi bw’Intara y’Iburasirazuba, Abayobozi b’amadini n’amatorero akorera muri iyi ntara, Inzego z’umutekano n’Abayobozi b’Uturere kuri uyu wa mbere tariki ya 29 Gicurasi 2017 hagamijwe kungurana ibitekerezo ku mikoranire y’amadini n’inzego z’ibanze, n’uruhare rwamadini mu guteza imbere abaturage. Guverineri Kazaire Judith uyobora iyi Ntara yabwiye abitabiriye ko Amadini afite uruhare rufatika mu iterambere ry’abaturage, abasaba kongera imbaraga mu kwegera abaturage bagafatanya na Leta mu gukangurira abaturage guhangana n’amakimbiran mu miryango, ibiyobyabwenge usanga cyan cyane byinjira biturutse  kubona muri iyi minsi hagaragara ibyaha byiinshi bishingiye ku makimbirane mu miryango, abitwaza amadini bakayobya abaturage, bitwaje ubuhanuzi bw’ibinyoma,  iyi nama ko yatumijwe

 Inzego zifite aho zihurira n’umutekano nazo zari zitabiriye iyi nama 
Umuyobozi wa Polisi mu Ntara y’Iburasirazuba ACP Rutaganira Dismas yagaragaje ko muri rusange Umutekano mu Ntara y’’Iburazuba ariko ko ibyaha birimo amakimbirane mu ngo, ibiyobyabwenge, gukubita no gukomeretsa bikomeza kuza ku isonga mu bihungabanya umutekano. umuyobozi wa Peace Plan(Ihuriro ry’amatorero n’amadini rigamije amahoro) ku rwego rw’igihugu Musenyeri Birindabagabo Alexis avuga ko amadini afite uruhare rufatika mu kurwanya ibyaha uko abayarwanda benshi bafite amadini babarizwamo kuburyo umuyobozi w’idini agiye yigisha abayoboke kurwanya ibyaha byatanga umusaruro ufatika. Ku kibazo cy’ibihuha yagize ati  ""Abahanuzi b’ibinyoma bakurwaho n’abahanuzi b’ukuri kandi aba ni bacye, ubuhanuzi bw’ibinyoma nitwe ba mbere dukwiye kuburwanya tugatangaza ubuhanuzi bw’ukuri kuko birahari, icyo twe dukwiye gukora ni ukugira ubufatanye tukamenya abantu bahanura ibyo binyoma natwe tukabanyomoza, byanarimba tukitabaza inzego za leta kugirango zidufashe ariko natwe twashyizeho akacu"" Musenyeri NZAKAMWITA wa Sylverian wa Diyosezi ya BYUMBAMH avuga ko muri Kiliziya Gaturika hashyizweho Iyobokamana rishingiye ku ngo, hashyirwaho za komisiyo kuri buri byiciro mu rwego rwo kureba ibibazo byugarije ingo no kubishakira ibisubizo. Abayobozi b’amadini bashimiwe uruhare bagira mu bikorwa bitandukanye haba mu buvuzi, amashuri n’ibindi bikorwa by’amajyambere dore ko ngo iyo byigishijwe n’abanyamadini abanyarwanda babumva cyane kuko bo bafite umwihariko wo kubaka roho n’imibiri by’ababagana.
Musenyeri Kambanda Antoinne uyobora Diyoseze ya Kibungo
Musenyeri Nzakamwita Selverien uyobora Diyoseze ya Byumba


Yanditswe na Chief Editor/MUHABURA.rw"
11,iyobokamana,religion,http://muhabura.rw/amakuru/iyobokamana/article/abari-abayobozi-ba-adepr-begujwe,"Abari abayobozi ba ADEPR begujwe, hatorwa abo kubasimbura"," Abagize inteko rusange ya ADEPR kuri uyu wa Kabiri bahuriye mu nteko rusange idasanzwe batoye Rev. Karuranga Ephraim nk’Umuvugizi w’iri torero.. Iyi nama yakorewe mu muhezo aho itangazamakuru ryaba irivuga n’iryandika ritemerewe kuhakandagiza ikirenge. Mu masaha ya saa tanu nibwo bamwe mu bagize inteko rusange batangiye kugera aho iri kubera mu gihe hari abakiri mu nzira. Abamaze kugera mu cyumba cy’inama bigabanyijemo ibice bibiri bari kuganira ku ngingo zitandukanye. Amakuru ava imbere mu cyumba ni uko amatora y’ubuyobozi bushya arimbanyije, ndetse humvikanyemo amashyi bisa n’aho hari icyo abarimo imbere bishimiye. Ni inama yateranye nyuma y’itabwa muri yombi ry’abayobozi ba Biro Nyobozi ya ADEPR bane barimo Bishop Sibomana Jean, Umuvugizi w’Itorero; Umwungirije Bishop Tom Rwagasana ; Ushinzwe Imari, Mutuyemariya Christine na Rev. Sebagabo Leonard wari Umujyanama waryo. Nyuma y’amakuru yakurikiye gufatwa kw’aba bose, kuwa Mbere tariki ya 29 Gicurasi 2017 hakozwe inama yahuje abayobozi b’indembo eshanu zigize ADEPR yayobowe na Rev.Rurangirwa, uri mu bahabwa amahirwe yo gusimbura Bishop Sibomana. Rev.Rurangirwa Emmanuel niwe Muyobozi Mukuru ukuriye abashumba b’indembo zose. Itegeko rigena uwasimbura umuvugizi wa ADEPR rivuga ko Umushumba w’ururembo uhagarariye abandi ari we uba ugomba gusimbura umuvugizi w’Itorero mu gihe komite yose yaba yavuyeho. Umuyobozi utorerwa gusimbura Bishop Sibomana azayobora inzibacyuho y’amezi atatu mu gihe byaba byemejwe n’Inteko Rusange, nayo ihagarariwe n’Inama Nkuru y’Abaporotesitanti mu Rwanda (CPR).
Mu bandi batowe harimo Umuvugizi wungirije ariwe Rev Karangwa John (yari umuyobozi mu rurembo rwa ADEPR Uganda) , Umunyamabanga Mukuru aba Pasiteri Ruzibiza Viateur wakoraga mu ishami ry’ivugabutumwa ashinzwe urubyiruko. Ushinzwe Imari n’Ubutegetsi watowe ni Umuhoza Aulerie wari usanzwe ari Umukirisitu w’i Remera, Umujyanama aba Pasiteri Nsengiyumva Patrick wari Umuyobozi w’urubyiruko rwa ADEPR ku rwego rw’igihugu. 

Aba nibo bayobozi bashya ba ADEPR Nyuma y’umuhango wo kubatora waberaga kuri Dove hotel Uhereye Ibumoso: Pasiteri Nsengiyumva Patrick, Umuhoza Aulerie, Pasiteri Ruzibiaza Viateur, Rev Karangwa John na Rev. Karuranga Ephraim  
Bishop Jean Sibomana wari umuvugizi mukuru wa ADEPR
Bishop Tom Rwagasana wari umuvugizi wungirije wa ADEPR

Mutuyemariya Christine yari ashinzwe ubukungu n’imari

Pasiteri Salton Niyitanga wakoraga mu biro bya Tom nk’umunyamabanga we

Gasana Valens wari ushinzwe icungamutungo muri ADEPR

Yanditswe na Chief Editor/MUHABURA.rw"
11,iyobokamana,religion,http://muhabura.rw/amakuru/iyobokamana/article/amadini-n-amatorero-yakuwe-mu-ihuriro-rya-sosiyete-sivile,Amadini n’amatorero yakuwe mu ihuriro rya Sosiyete Sivile nyarwanda," Hashize igihe amadini n’amatorero abarirwa mu miryango igize Sosiyete Sivile mu Rwanda ariko ubu yamaze gukurwamo ngo agende yikorere ihuriro ryayo. Mu nama yahuje imiryango igize Sosiyete Sivile Nyarwanda kuri uyu wa Kabiri, yiga ku mategeko no kwishyiraraho ubuyobozi ni bwo hatangajwe ko amadini n’amatorero agomba gukora ukwayo. Umuyobozi wa Sosiyete Sivile mu Rwanda, Munyamariza Edward, yatangaje ko itegeko rishya ry’Urwego rw’Igihugu rw’imiyoborere (RGB) rigenga Sosiyete Sivile, amadini n’amatorero atabarirwamo. Munyamariza yasobanuye ko gushyira ku ruhande amadini n’amatorero bishingiye ahanini ku kuba hari ibintu aba yemera bitandukanye n’ibyo Sosiyete sivile ishaka gukorera ubuvugizi, kubw’ibyo bikaba ari ngombwa ko na yo ajya ukwayo agashinga ihuriro ryayo. Yanditswe na Chief Editor/MUHABURA.rw"
11,iyobokamana,religion,http://muhabura.rw/amakuru/iyobokamana/article/kugira-ingengabitekerezo-ya-jenoside-ni-nko-kugendana,Kugira Ingengabitekerezo ya Jenoside ni nko kugendana Cancer mu mubiri isaha iyo igeze irakwica- B Shop Birindabagabo ...," Umuyobozi mukuru w’Itorero ry’Abanglican mu Rwanda Diyoseze ya Gahini, B Shop Birindabagabo Alex avuga ko kuri we kumva ko hari umunyarwanda waba ugifite ingengabitekerezo yaba ameze nk’umuntu ugendana indwara ya Cancer mu mubiri we nk’uko amaherezo iyo ndwara iba azamwica kandi vuba niko n’ingengabitekerezo ya Jenoside iba izageraho igafungisha cyangwa igashyira mu byago uyifite cyangwa undi wese uyihemebera
 Ni ubutumwa bukubiye mu kiganiro kirambuye uyu mukozi w’Imana yagiranye n’ikinyamakuru Ukwezi.com. Aho yavuze ko kugeza ubu niba Leta y’u Rwanda ivuga ko imibare igaragaza  igipimo cy’Ubumwe n’ubwiyunge igeze kuri 92% hari imbaraga nyinshi baba barashyizemo nk’abavugabutumwa ariko ku rundi ruhande akavuga ko burya nk’abakozi b’Imana iyo babwiriza ubutumwa hari bamwe bemera abandi bakanangira ari naho hava iyi mibare igera ku 8% isigaye ngo abanyarwanda bagere ku bumwe n’ubwiyunge busesuye. Abajijwe ku kuba hakiri bamwe mu bakirisitu usanga bakigaragaraho ingengabitekerezo mu matorero n’amadini amwe n’amwe B Shop Alex uyobora EAR (Eglise Anglican au Rwanda) Diyoseze ya Gahini  yagize ati “Buriya iyo tuvuze ibohokamitima n’isanamitima ni ibintu bijyana n’umwuka twebwe mu butumwa bwiza tubwiriza abakristu harimo urukundo no kubana neza na bagenzi babo kandi batarobanuye rero urumva iyo habayeho guhinduka kuri bamwe ubwo ni babandi baba bafashijwe naho bamwe rero banangiye imitima urumva nyine baba banze kwihana ari nabwo iyo umuntu yanze kwihana  habaho guhana bivuze ngo na Leta yagakwiye kujya ishyira mu bikorwa ya mategeko ahana kuri babandi banze kwihana” B Shop Alex yakomeje avuga ati “Ikindi ni uko  ahanini ingengabitekerezo iterwa n’ibintu bibiri, icyambere kandi kireba twese abanyarwanda ni ubujiji ari naho dukwiye gukora akazi kanini ndetse gahoraho ko kwigisha. Ikindi kintu gitera ingengabitekerezo ni ubugome aho ho niho uruhare rwacu rwihariye rugomba kugaragarira ari nayo mpamvu tuvuga ubutumwa kugirango bano bantu bafite ubugome babe bakiwihana ariko mu gihe banangiye bahanwa n’amategeko gusa sinakwibagirwa n’ababyeyi nakwita ko bagaburira abana babo uburozi babigisha amagambo mabi cyane abo ndumva ko ari nka bamwe bagendana Cancer mu mubiri wabo kuko isaha ku isaha iba izabica ari nako n’Ingengabitekerezo iba izageza muri gereza cyangwa igashyira imiryango yabo  mu byago bikomeye” B Shop Alex akomeza asaba abakristu kwitandukanya n’icyitwa ikibi cyose by’umwihariko Ingengabitekerezo ya Jenoside kuko bazi neza amahano yabaye mu Rwanda ahanini yatewe n’izo mvugo zihembera urwango mu bantu ari nazo zatumye habaho Jenoside yakorewe Abatutsi bo mu Rwanda muri Mata 1994. Yanditswe na Chief Editor/MUHABURA.rw"
11,iyobokamana,religion,http://muhabura.rw/amakuru/iyobokamana/article/perezida-kagame-arasura-na-papa-francois-i-vatican,Perezida Kagame arasura na Papa François i Vatican," Kuri uyu wa mbere tariki 20 Werurwe 2017, Perezida wa Repubulika Paul Kagame aragirira uruzinduko i Vatican mu Butaliyani, aho azahura na Papa François umushumba wa Kiliziya Gatolika ku Isi. Radio Vatican dukesha iyi nkuru ntiva imuzingo ibyo aba bayobozi bombi bashobora kuganiraho, gusa hari ingingo za Politike abantu bakeka ko bazaganiraho. Perezida Paul Kagame nubwo ari umukristu wa Kiliziya Gatolika (niho yabatirijwe) ibiganiro bye na Papa bishobora kuzagaruka ku mubano n’imikoranire ya Kiliziya Gatolika ndetse n’u Rwanda, dore ko Kiliziya ifite ishoramari n’imitungo myinshi mu Rwanda Gusa, hari n’abatekereza ko bashobora no kuzaganira ku ruhare rwa bamwe mu bayoboke ba Kiliziya bagize uruhare muri Jenoside yakorewe Abatutsi, kuo Leta y’u Rwanda ikunze gushyira igitutu kuri Kiliziya ngo ibasabire imbabazi. Yanditswe na Chief Editor/MUHABURA.rw"
11,iyobokamana,religion,http://muhabura.rw/amakuru/iyobokamana/article/papa-francis-yashyizeho-intumwa-nshya-imuhagararira-mu,Papa Francis yashyizeho intumwa nshya imuhagararira mu Rwanda," Ku isaaha ya saa Sita y’i Roma, ikaba saa 13h00 zo mu Rwanda, kuri uyu wa Gatanadatu Papa Francis yashyizeho intumwa nshya yo kumuhararira mu Rwanda ari we Musenyeri Andrzej Józwowicz Mu ibaruwa yashyizwe hanze n’Inama y’Abepisikopi Gatolika mu Rwanda igashyirwaho umukono na Perezida wayo, Musenyeri Philippe Rukanga akaba n’Umwepiscope wa Diyoseze ya Butare, yamenyeshesheje abayoboke ba Kiliziya Gatulika mu Rwanda n’Abanyrwanda muri rusange iyi nkuru y’iyimikwa ry’Intumwa nshya ya Papa Francis. Msgr Andrzej Józwowic wagizwe intumwa nshya yo guhagararira Papa Francis mu Rwanda yavutse kuwa 14 Mutarama, 1 965  mu gihugu cya Pologne ahitwa Bocki. Nyirubutungane Andrzej Józwowic yimitswe nk’Umusaseridoti kuwa 24 Gicurasi 1 990. Afite impamyabumenyi y’ikirenga ya Doctorat mu mategeko y’ubuyobozi bwa Kiliziya Gatulika (Droit Canonique) no mu mategeko mbonezamubano (Droit Civil). Kuva kuwa 01 Nyakanga 1 997 iyi ntumwa nsha ya Papa mu Rwanda yagiye igirwa uhagarariye ibiro bya Kiliziya Gatulika mu bihugu nka Mozambique, Thailande, Hongrie, Syrie, Iran no mu Burusiya. Yanditswe na Chief Editor/MUHABURA.rw"
11,iyobokamana,religion,http://muhabura.rw/amakuru/iyobokamana/article/umwaka-wa-2017-menya-inzira-ebyiri-mu-kubaho-k-umuntu,Umwaka wa 2017:  Menya Inzira ebyiri mu kubaho k’umuntu," Bavandimwe, izo nzira ebyiri nta zindi uretse ijyana mu bugingo n’ijyana mu cyorezo. Iyi nyigisho ku nzira ebyiri,Yezu yatangiye hejuru y’umusozi, ifite amateka maremare. Tuyisanga mu bitabo by’amategeko ya Musa, tuyisanga mu bitabo by’abahanuzi. 
 Yewe tuyisanga no mu bitabo by’abahanga, cyane cyane mu gitabo cy’umuririmbyi wa Zaburi. Ni inyigisho iremereye. Kandi iduhwitura.  Dore Inzira ebyiri mu kubaho k’umuntu 1 Hahirwa umuntu udakurikiza inama y’abagiranabi,akirinda inzira y’abanyabyaha,
kandi ntiyicarane n’abaneguranyi, 2 Ahubwo agahimbazwa n’amategeko y’Uhoraho,akayazirikana umunsi n’ijoro! 3 Ameze nk’igiti cyatewe iruhande rw’umugezi,kikera imbuto uko igihe kigeze,kandi amababi yacyo ntagire ubwo arabirana;uwo muntu ibyo akora byose biramuhira. 4 Naho ku bagiranabi si uko bigenda:bo bameze nk’umurama uhuhwa n’umuyaga. 5 Ni cyo gituma ku munsi w’urubanza batazegura umutwe,n’abanyabyaha ntibazajye mu iteraniro ry’intungane. 6 Kuko Uhoraho yita ku nzira y’intungane,naho inzira y’abagiranabi ikagusha ruhabo.
SRC: BIBLE

Menya Inzira ebyiri mu kubaho k’umuntu  
Yanditswe na Salongo Richard Muhabura.rw"
11,iyobokamana,religion,http://muhabura.rw/amakuru/iyobokamana/article/min-kaboneka-yitabiriye-ibirori-byo-kwizihiza-imyaka-20,Min Kaboneka yitabiriye ibirori byo kwizihiza imyaka 20 Chorale Ambassadors of Christ rimaze," Minisitiri w’Ubutegetsi bw’Igihugu, Francis Kaboneka yavuze ko ubuyobozi bw’u Rwanda bwashyizweho n’Imana kandi bukaba ari yo bukorera, bityo ko budashobora gutererana Abanyarwanda muri byose bahura na byo. Yabitangaje kuri uyu wa 24 Ukuboza 2016, mu birori byo kwizihiza isabukuru y’imyaka 20 Chorale Ambassadors of Christ imaze ibwiriza ubutumwa mu buryo bw’indirimbo. Yabishingiye ku buhamya bwatanzwe buvuga uburyo mu ijoro ryo kuwa 9 Gicurasi 2011, Dar es Salaam-Kigali, yakoze impanuka abaririmbyi bayo bane bagakomereka abandi batatu bakitaba Imana. Nyuma yaho Perezida Paul Kagame yohereje indege ngo ijye gutabara abari basigaye, ndetse vuba aha iyi Chorale iherutse kumuha igikombe ku bw’ubwo butabazi. Kaboneka yagize ati “ Satani yashatse kurimbura iyi Chorale ariko ukuboko kw’Imana kubana nayo ndetse nk’uko umuyobozi mukuru yabivuze ubuyobozi bw’igihugu bwarahabaye ariko ni inshingano kubikorera Abanyarwanda. Ubuyobozi bukorera Imana bwashyizweho n’Imana, nta kuntu rero bwatererana Abanyarwanda.” Yashimye uruhare rw’iyi Chorale mu kubwiriza ubutumwa bwiza avuga ko bwagiriye u Rwanda akamaro, nyuma ya Jenoside yakorewe abatutsi mu mwaka wa 1994. Minisitiri Kaboneka yasabye abari bateraniye aho kugirirana urukundo hagati yabo,bakigana urwo umukuru w’Igihugu yagaragarije iyi Chorale ubwo yari yakoze impanuka. Ati “Imana yakunze Abanyarwanda ibaha abayobozi beza, ni urukundo twakabaye natwe twigisha. Perezida wa Repubulika ajya gufata icyemezo cyo kohereza indege n’imodoka mwakoze impanuka, nta mwana we wari urimo, nta mwene wabo wari urimo, yabikoze kubera ko akunda Abanyarwanda.” Umurava wa Chorale Ambassadors of Christ wagarutsweho n’Umuyobozi Mukuru w’Itorero ry’Abadivantisiti mu Rwanda Dr Hesron Byiringiro wavuze ko iyi yakoze umurimo ukomeye. Ati “Chorale Ambassadors of Christ yarabwirije, yamenyekanishje itorero ry’abadivantisiti b’umunsi wa karindwi mu Rwanda, mu bihugu byose bidukikije irazwi, Zambia yambwiye ko yayishimye ndetse abantu bo muri Angola bansabye ko yazajya kubaririmbira.” Ibirori by’isabukuru y’imyaka 20 Chorale Ambassadors of Christ imaze itangiye gukora umurimo w’Imana mu ndirimbo, byitabiriwe n’abantu basaga 2000, banezezwa n’indirimbo n’ubutumwa bwahatangiwe.

Yanditswe na Ubwanditsi/MUHABURA.rw"
11,iyobokamana,religion,http://muhabura.rw/amakuru/iyobokamana/article/ese-koko-tariki-25-ukuboza-wari-umunsi-w-ibigirwamana,"Ese Koko tariki 25 UKuboza Wari Umunsi W’ibigirwamana cyangwa ni ho Yezu yavutse, yavutse ate?"," Yezu ni umwe mu biremwa bitangaje, cyane kuko ari umwana w’Imana, ariko wigize Umuntu maze akabana natwe, maze akemera kuvuka nk’abantu kugira ngo yisanishe natwe, ndetse aza gupfira abantu twese kubera ibyaha byacu. Ivuka rye rero rikaba ritavugwaho rumwe cyane cyane amadini atandukanye, kuva na kera kugeza n’ ubu. Abakristo benshi bizihiza ivuka ry’uyu mucunguzi ku itarik ya 25 ukuboza buri mwaka.  Ese iyi tariki niyo koko yavutseho? Ese Bibiliya ibivuga ho Iki? Bibiliya ivuga ko hari abantu batatu bashobora kuba bazi neza igihe nyakuri Yezu yaba yaravukiye, mbese yaba yarageze kuri iyi Si dutuyemo.  Abo bagabo bazwi ku izina rya “Magi” aribo bitwa  abanyabwenge batatu bagiye kuramya Yezu bayobowe n’inyenyeri. Izi nyenyeri zamurikiye aba bagabo batatu ngo nizo zirekana igihe nyacyo Yezu yaba yaravukiye kuko ngo zagaragaye agahana mu kinyeshna cya 6 na 5 ku ngoma ya Herodi. Ariko na Bibiliya ntacyo itangaza kigaragara ku gihe nyakuri ku ivuka rya Yezu, ndetse ngo inavuge igihe  itariki n’umwaka bizihiriza ivuka ry’umukiza. Ariko iby’uyu munsi   washyizweho wo kuri 25 ukuboza ngo bifitanye isano n’Abaromani ba bapagani  bizihizaga uyu munsi baramya ikigirwamana cyabo “ Saturnalia” icyo kigirwamana kikaba cyari cy’umusaruro. Mbere y’ikigihe Abakristu  ntibigeraga bizihiza uyu munsi w’ivuka rya Yezu, uyu munsi rero ukaba waramenyekanye cyane cyane mu kinyeshna cya 19. Itariki ya 25 ukuboza byaje nyuma y’imyaka 320 yezu avutse. Ubwo rero mu nyuma y’imyaka 320 nibwo papa Juliua I  yashyizeho iyo tariki ngo ige iba umunsi wo kwizihiza ibirori by’ivuka rya yezu. Naho mu mwaka wa 325 Constantine the Great, umwami w’Abami w’abaromani nibwo yemeje iyo tariki kumugaragaro,maze Musenyeri w’I Roma Liberius ahita ategeka abakristo kwizihiza uwo munsi tariki 25 ukuboza. Iyi tariki rero ikaba yarashyizweho kumpamvu z’abapagani bagiraga umunsi mukuru w’ibigirwamana kuri iyi tariki ya 25 ukuboza, maze abakristu nabo bahita baboneraho kuwegurira umucunguzi ngo berekane ko umucunguzi nyakuri ari Yezu umwana w’Imana iruta izindi zose ku isi. Ariko ngo umwaka nyakuri Yezu yaziyeho ku isi ni umwaka wa 6 m kwezi kwa kane (4)  kuko nta mwaka 0 zero wabayeho. Arko abakristu bo batangiye kwizihiza uwo munsi cyane cyane mukinyeshana cya 19. Yanditswe na Ukurikiyimfura Lence/Muhabura.rw"
11,iyobokamana,religion,http://muhabura.rw/amakuru/iyobokamana/article/papa-francis-yikomye-ibinyamakuru-bitangaza-ibihuha,Papa Francis yikomye ibinyamakuru bitangaza ibihuha abigereranya no kugabura amazirantoki," Papa Francis yavuze ko ibinyamakuru byibanda ku gutangaza byacitse no gutangaza amakuru y’impuha ntaho bitaniye no kugaburira abantu amazirantoki. Ibi Papa Francis yabivugiye mu kiganiro yagiranye n’itangazamakuru kuri uyu wa 07 Ukwakira 2016. Papa Francis yavuze ko gutangaza ibihuha ari kimwe mu bintu byangiza umuryango itangazamakuru rishobora gukora kurusha uko rikora ibintu byigisha abaturage. Yavuze ko ubusanzwe itangazamakuru rifite imbaraga zo guhindura ubuzima bw’abantu binyuze mu kwigisha, mu bintu byubaka batangaza, mu gutuma abantu batekereza cyane n’ibindi. Papa avuga ko hari ubwo rigira abarikoresha bagamije gutangaza ibihuha ngo bahindanye isura y’abandi cyane cyane muri politiki. Yagaye kandi abatangaza byacitse ndetse bakibanda ku gutangaza ibintu bibi gusa kuko bigira ingaruka mbi nkuko Reuters dukesha iyi nkuru ibitangaza. Yagize ati: ""Ndatekereza ko itangazamakuru rikwiye gutangaza ukuri, kandi mu mucyo bakirinda gukora icyaha cyo kugaburira abantu amazirantoki ari byo bigereranywa no guhora batangaza byacitse, ni ibintu bibabaje kuko bishobora kwangiza"" Yagaragaje uburyo bamwe mu banyepolitiki bakoresha itangazamamkuru kugirango bavugwe neza maze bo bakavuga abandi ibitari byo bagamije kubasebya, agaragaza ko ibyo nta muntu ubifitiye uburenganzira kandi ko ari n’icyaha. Yasabye abanyamakuru kwirinda gutangaza ukuri kw’igice no kwibanda ku nkuru zivuga ibintu bibi gusa kuko ari bo muyoboro wo kubakwa kwa sosiyete. Yanditswe na Ubwanditsi/MUHABURA.rw"
11,iyobokamana,religion,http://muhabura.rw/amakuru/iyobokamana/article/abanyamadini-barasabwa-gukomeza-kwamagana-abayoboke-barya,Abanyamadini barasabwa gukomeza kwamagana abayoboke barya/batanga ruswa," Mu muri gahunda y’icyumweru cyahariwe gukumira no kurwanya ruswa, kuri uyu wa kane Urwego rw’Umuvunyi rwaganiriye n’abanyamadini banyuranye, rubibutsa ko bafite inshingano zo kwigisha abakristu babo kwirinda ruswa. Ariko ngo n’ufite amakuru ku muyoboke we wijanditse muri ruswa nta mpamvu yo kumuhishira.
Bernadette KANZAYIRE, Umuvunyi mukuru wungirije avuga ko bateguye kuganira n’abanyamadini byari bigamije gufasha abanyamadini kubona umwanya wo gusuzuma uruhare rwabo mu gukumira no kurwanya ruswa n’ibyaha bifitanye isano nabyo. Yavuze ko bashaka ko abanyamadini bareba ngo ese urwo ruhare rurahagije, hanyuma bafate ingamba kugira ngo urwo ruhare rukomere, bafashe abayoboke b’amadini yabo kurushaho kumva ko bafite inshingano zo gukumira no kurwanya ruswa, atari ukuyanga no kuyivuga mu magambo gusa, ahubwo bagakora ibikorwa bifatika. Kandi bagahora bakangurira abayoboke ko ruswa n’ibyaha bifitanye isano nabyo ari icyaha nk’uko bigaraga mu bitabo bitagatifu bagenderaho
Ati “Bagiye gukora iki cyatuma noneho nka bamwe mu batuye uru Rwanda bagaragara ko hari umusanzu ufatika bagize, ese hari ibimenyetso bajya batanga ko ruswa yatanzwe na bamwe mu banyamadini?” Ku birebana n’amakuru ku byaha abayoboke baba bakoze, abanyamadini bakayamenya ariko ntibayahe Leta, Umuvunyi KANZAYIRE avuga ko hagomba kurebwa niba hari amategeko abategeko ababuza kuba batanga ikimenyetso runaka. Ati “Nk’abenegihugu nabo bafite inshingano yo gutanga ibimenyetso, nibakomeza bakayihishira (ruswa) kandi babimenye, ejo izatera ibibazo kandi nabo izabagiraho ikibazo nabo. Niba tuvuga ngo hari kubakwa amashuri 10, hakubakwa abiri kubera ruswa yatanzwe, ni ukuvuga ngo abana b’igihugu bazaba batabonye amashuri meza bari bakwiye kubera ruswa yatanzwe, icyo gihe rero niba bayimenye, uko babimenye ni akazi kabo,… nibo bariburebe ingamba nyazo z’uko bazabikora kandi batishe n’umurongo w’idini.” Umuvunyi akavuga ko abanyamadini bashobora kwifashisha itegeko rirengera umuntu watanze amakuru, bakajya batanga amakuru ku rwego rw’umuvunyi cyangwa izindi nzego zikorana narwo atagaragaye. Padiri Etienne Mucyeragabiro, Umupadiri wa Diyoseze ya Nyundo, ushinzwe Komisiyo y’ubutabera n’amahoro muri iyo Diyoseze yabwiye Umuseke ko ruswa ari icyaha nk’ibindi amadini yigisha abayoboke bayo kureka. Ati “Dufite uruhare rukomeye cyane mu kwigisha abayoboke b’ayo madini, abanyarwanda muri rusange kugira ngo bacike kuri ruswa nk’icyaha, ariko noneho bihe n’uburyo igihugu gutera imbere kuko umutungo kiba gifite ukoreshwa neza, buri wese agahabwa icyo afitiye uburenganzira ahabwa n’amategeko.”
Ku birebana n’amakuru ku byaha abayoboke baba bakoze babaha mu gihe bihana, Padiri Mucyeragabiro avuga ko iyo Umupadiri yakiriye amabanga yo mu ntebe ya Penetensiya cyangwa umuntu aje kumugisha inama, ngo icyo uwo muntu aba ashaka ari ugukiranuka, no ugutunganira Imana. Ati “Icyo gihe rero mu biganiro ni ukumvikanisha ko umuntu ushaka gukira neza ku buryo bwuzuye, yiyunga n’Imana aca ukubiri n’icyaha yakoze, ariko ku rundi ruhande akaba agomba kwiyunga n’igihugu, n’abo yahemukiye. Niba umuntu yarariye ruswa, umufasha kumva ububi bwa ruswa, akumva ko ari icyaha gikomeye. Niba asabye imbabazi mu ntebe ya Penetensiya umuntu akaba yamubwira ko Imana yo ihora ibabarira, ariko na none Imana yifuza ko abantu bubahiriza amategeko, ni ukuvuga ngo niba yaribye, yaratwaye iby’abandi, icyo umuntu yamusaba ni uko abisubizwa, umuntu akagira uburenganzira kubyo yari yaravukijwe, ubundi noneho agashobora kubura amaso akabona uko yiyunga n’Imana neza.” Musenyeri Innocent Byakatonda, umusenyeri wa Orthodox mu karere we avuga ko mu gihe umuyoboke yireze akemera icyaha akwiye kubanza kuganirizwa akagirwa inama. Gusa, ngo hari n’aho biba ngobwa ko bamugira inama yo kujya kwirega mu nzego z’umutekano nk’iyo yakoze icyaha gikomeye cyangwa yarananiwe kwihana. 


 Yamditswe na Ubwanditsi/MUHABURA.rw"
11,iyobokamana,religion,http://muhabura.rw/amakuru/iyobokamana/article/ubu-buhanuzi-noneho-ntibubaho-ngo-umuntu-ukorana-n-ibigo,Ubu buhanuzi noneho ntibubaho! Ngo umuntu ukorana n’ibigo gikora nka Bank wese ntazajya mu ijuru?," Umugabo wo muri Nigeria, Akande Thomas yakwirakwije ubuhamya bushimangira ko umuntu winjiye muri gahunda yo gukorana n’ibigo bitsura amajyambere ntacyo azageraho. Yabishimangiraga nk’umuntu wafunguye konti mu kigega cyitwa MMM yarangiza akunguka ariko yajya gutanga icyacumi ku Mana, ikacyanga. Thomas abinyujije kuri rubuga rwa facebook, yavuze ko akurikije uburyo umuntu wabigiyemo ari umukirisitu Imaana yamwibwiriye ko amazina amazina y’abazabijyamo azasibwa mu gitabo cy’ubugingo. Dore uko inkuru ye yari imeze:  “bwa mbere njya muri MMM, nasenze Imana nyibaza niba yabihaye umugisha. Impakanira itabiciye ku ruhande, ngo umukirisutu wese ubigiemo izina rye risibwa mu gitabo cy’ubugingo. Nahise ngwa mu kantu ndetse ubwoba burantaha kuko nari ndi no gusenga njyenyine. Nkimara gusenga nahise nibaza nti ese ubundi irijwi rimbujije ni iry’Imana koko? Nkishidikanjya irindi jwi riramanukira rigira riti: “ntabwo ari iry’Imana ahubwo ni iry’umudayimoni ushaka kukuzirikira ku ngoyi y’ubukene” nkibyumva nahise ndeka iby’irya mbere numvira irya kabiri. nahise mfata umwanzuro wo gushora ibihumbi 250 muri MMM. Nyuma y’ukwezi byari ibyishimo ubwo nagarukaga aho nashoye. Imana yemeje wa mudayimoni maze impa umusaruro urenze. Nyuma yahoo nakurikijeho gutanga icyacumi. Nkitekereza ku byo kubikuza amafaranga Imana yarambwiye iti: “ntacyo mfite cyo gukoresha ayo mafaranga” nahise nturika ndarira nicuza impamvu nasuzuguye Imana. Nahise nsaba imbabazi kandi nzi ko nababariwe. Nakurikijeho gufunga konti yange yo muri MMM gusa n’ubu sundamena icyo nzakoresha ayo mafaranga Imana yanze."
11,iyobokamana,religion,http://muhabura.rw/amakuru/iyobokamana/article/abapasiteri-bageze-mu-zabukuru-bishimiye-ko-bagiye-gusaza,Abapasiteri bageze mu zabukuru bishimiye ko bagiye gusaza neza," Itorero Méthodiste Libre mu Rwanda ryagabiye inka abapasiteri 21 bageze mu zabukuru, mu rwego rwo kubafasha kugira amasaziro meza.
 Ubuyobozi bwi torero bwemeza ko ari ubwa mbere gahunda nk’iyi ibaye mu myaka hafi 75 rimaze rigeze mu Rwanda. Umwanzuro wo kugabira inka aba bapasiteri wafatiwe mu nama ya conference ya Kinyaga, yabereye muri aka karere, aho abapasiteri 20 kuri 21 bageze mu zabukuru mu Rwanda hose bagomba guhabwa izi nka bari bahari. Umwepisikopi w’iri torero akaba n’umuyobozi waryo mu Rwanda no muri Uganda, Musenyeri Samuel Kayinamura yavuze ko iki cyemezo gifashwe muri iriya nama yamaze iminsi 3, kikaba ari ikintu kitari cyarigeze gikorwa muri iri torero. Yagize ati “Hano habaye ikintu tutigeze dukora ahandi, aho twahuje abapasiteri bageze mu kiruhuko cy’izabukuru bo mu Rwanda hose, tubazana hano mu karere ka Rusizi tubakorera umwiherero, tuganira na bo, tuganira amateka y’iri torero, cyane cyane ko tunitegura Yubile y’imyaka 75 rimaze rigeze mu Rwanda. Bariya bakaba ari bo bazajya baduha amateka yaryo, tukaba twafashe gahunda yo kujya dusajisha neza uwakoreye itorero tumugabira, buri mupasiteri ugiye mu kiruhuko cy’izabukuru akazajya ahabwa inka, duhereye kuri bariya 21 bari basanzwe bari mu kiruhuko cy’izabukuru.” Avuga ko iri ari ishimwe rikomye ry’imirimo baba barakoze iriya myaka yose, kandi ko umuntu witangiye abandi mu myaka ingana kuriya aba adakwiye gusaza nabi, cyangwa ngo asaze atanywa amata kandi aba yarigomwe ibyagombaga kumuha ayo mata, akitangira bagenzi be akabateza imbere mu buryo bw’umwuka n’ubw’umubiri. Yagize ati “Ubu ni uburyo bwiza bwo kugira ngo tububahishe n’abazaza nyuma bazabone ko abababanjirije batasuzuguwe mu murimo bakoreye Imana, kandi natwe twiyubahishe, kuko natwe tugenda dusatira icyo gihe, natwe abo tuzaba dusize inyuma bazadufate neza.” Pasiteri Sibomana Jean wo mu murenge wa Nyabitekeri ufite imyaka 68 ariko we utari muri bariya 21 akazayihabwa ubutaha, yavuze ko iki ari ikintu gishimishije cyane kuko buri wese ugeze muri kiriya kigero yahageraga ahangayikishijwe n’imisazire ye, mu gihe aba yarigomwe igihe cye cyo gushaka amasaziro akitangira umurimo w’Imana. Yagize ati “Ibi ni ibishya tubonye bitigeze bibaho mu itorero ryacu, biratunejeje cyane kuko bizadufasha gusaza tunywa amata, abana bacu batandaraye, tubona mituweli, mbese tudasabiriza kandi twarakoreye Imana n’itorero.” Yanditswe na Ubwanditsi Muhabura.rw"
11,iyobokamana,religion,http://muhabura.rw/amakuru/iyobokamana/article/papa-francis-yashyizeho-abakaridinari-17-bashobora-kuzavamo,Papa Francis yashyizeho Abakaridinari 17 bashobora kuzavamo uzamusimbura," Umushumba wa Kiliziya Gatorika Papa Francis yatangiye guca amarenga ku isimburwa rye aho yashyizeho abakaridinali bashya 17  bo mu bihugu bitandukanye byo ku Isi, bakazaba aribo bazavamo ushobora kuzamusimbura ubwo azaba ashoje ubutumwa bwe.
 Aba bakaridinali batshyizeho n’uyu  Mushumba wa Kiliziya Gatorika ni abo mu bihugu bya Repubulika ya Centrafrique , Bangladesh, Papua , Guinea na Mauritius,Ubutaliyani, Leta Zunze Ubumwe za Amerika USA, Espagne, Brasil, Ububiligi, Venezuela, Lesotho , Malayisia, na Albania ;bose baturuka mu migabane itanu hakabamo n’intumwa y’i Vatican muri Syria. Gushyiraho abakaridinali ni imwe mu nshingano n’ububasha bya Papa dore ko bafatwa nk’ibikomangoma by’i Vatican. 13 mu bo Papa Francis yashyizeho, harimo abatagejeje ku myaka 80 bemerewe gutorwamo uzamusimbura igihe azaba yapfuye cyangwa yeguye.

Amazina y’Abakaridinali bashya Mario Zenari, (ukomoka mu Butaliyani)
Dieudonne Nzapalainga, (Centrafrique)
Carlos Osoro Sierra (Espagne)
Sergio da Rocha (Brazil)
Blase J Cupich(USA)
Patrick D’Rozario(Bangladesh)
Baltazar Enrique Porras Cardozo(Venezuela)
Jozef De Kesel(u Bubiligi)
Maurice Piat(Mauritius)
Kevin Joseph Farrell(USA)
Carlos Aguiar Retes(Mexico)
John Ribat(Papua New Guinea)
Joseph William Tobin(USA)
Anthony Soter Fernandez(Malaysia)
Renato Corti (u Butaliyani)
Sebastian Koto Khoarai(Lesotho)
Na Ernest Simoni(Albania) BBC dukesha iyi nkuru ivuga ko ari ubwa gatatu Papa Francis atoranyije Abakaridinali. Yakunze gukora uko ashoboye ashyiraho abatari abo ku mugabane w’u Burayi gusa. Mu muhango wabaye ejo ku wa Gatandatu, yanenze bikomeye icyo yise, ‘Urwango ruri kurushaho gufata indi ntera mu bantu’ akebura abubaka inkuta, bakanubaka za bariyeri. Yagize ati ""Turi mu bihe ivangura, ubuhezanguni no kwigira ba nyamwigendaho ari byo abantu bafata nk’inzira nziza yo gukemura ibibazo byabo""
 Kalidinali Dieudonne Nzapalainga ukomoka mu Mujyi wa Bangui yambikwa ikamba na Papa Francis
 

 Kalidinali Anthony Soter Fernandez wambaye lunete 

Yanditswe na Chief Editor/MUHABURA.rw 
Urashaka kugumana natwe ngo ujye ubasha guhorana amakuru yizewe kandi agezweho? Kanda hano ujye udukurikira kuri Facebook

 Ukoresha Twitter kanda hano amakuru ajye akugereraho igihe
 "
11,iyobokamana,religion,http://muhabura.rw/amakuru/iyobokamana/article/ese-yezu-yaba-yarashatse-nk-uko-benshi-babitekereza,Ese Yezu yaba yarashatse nk’uko benshi babitekereza," Hirya no hiro ku isi , kuva  mu gihe cy’abasekuruza kugeza n’ubu benshi bagenda bumva inyigisho zitangwa abantu ko yezu  yaba yarashatse.  ni ukuvuga ko yaba yararongoye. Ndetse  banahamya bemye ko  Nyuma yo kujya mu ijuru ngo yagarutse  mu isi  akibanira n’umugore we.
 Ese koko  ibi ni ukuri? Ese Bibiliya twemera yo Ibivuga ho Iki? Bibiliya igaragaza neza yitonze ko rwose  Yezu atigeze ashaka, nu bwo Bibiliya itigeze igaragaza iby’ubugaragu bwe cyangwa iby’ubuzima bwe hanze y’iyobokamana  ariko ntibivuze ko  yarafite urugo hano mu Isi. Bibiliya  igaragaza iby’umuryango wa Yezu, ndetse n’abagore na bagabo bamuherekezaga umunsi ku munsi mu butumwa bwe bwo kogeza ingoma y’Imana, ndetse n’abari kumwe nawe   mu rugendo rw’urupfu rwe, ntaho Bibiliya igaragaza ibye N’umugore. Ruka (8:2-3) na Yohani (19:25). Yezu  niwe wabaye umusaseredote wa mbere, tugendeye kubahitamo kwiberaho nta gushaka Bibiliya yemera ko nabo bakorera Imana. Abigishwa baramubwira bati :Niba ari Uko Bimeze Ku mugabo n’umugore, Ikiruta ni ukudashaka. Nuko yezu arabasubiza  Ati : ’’Bose Ntibumva iyo mvugo,keretse ababihawe bonyine, kuko hari abavutse ari ibiremba n’abigize gutyo kubera ingoma y’Imana.Matayo (19:10-12) Yezu nawe yariyarahisemo kudashaka kubera ingoma y’Imana.
 Yezu Ntiyigeze ashaka umugore , kuko iyo aza kumugira ndetse n’abana, igihe yari agiye gupfa ntaba yarabwiye  Nyina na Nyina wabo Mariya muka Kilopa na Mariya Madalena ati ndetse nawamwigishwa yakundaga , maze agira ati :’’ Mubyeyi, dore  umwana wawe.; abwira na wamwigishwa yakundaga ati ""dore nyoko"" guhera icyo gihe, ubwo uwo mwigishwa amujyana iwe, aba yarabibwiye umugore we ndetse n’abana. Yohani (19:25-27) Bibiliya yakoresheje  Yezu nk’urugero rw’umugabo ariko  ntibisobanuye ko yari afite umugore  uretse ko yagize ati : Namwe bagabo ni mukunde abagore banyu, nk’uko Kristu yakunze kiliziya, maze akayitangiraAbanyafesi (5:25) ubwo rero iyo yezu aza kugira umugore kuri iyi si  aba yaritanzeho urugero ntaba yarakoresheje abagabo muri rusange. Benshi  bakunze kuyobya abantu bitewe n’ubushakatsi  bugenda bukorwa n’abantu batandukanye ku mibereho ya yezu ihabanye n’iy’iyokamana kuko ari yo Bibiliya yibanzeho gusa, bakavuga ko  Mariya wahoze ari Ihabara ariwe wabaye umugore wa yezu,  Gusa ibyo sibyo kuko  Bibiliya twemera igaragaza ko yari Umusaseredoti wiyeguriye Imana mu buryo bwo kudashaka. Yanditswe na Ukurikiyimfura Leonce/Muhabura.rw
"
11,iyobokamana,religion,http://muhabura.rw/amakuru/iyobokamana/article/gusoma-yezu-ibirenge-kwa-mariya-ngo-byaba-bifite-byinshi,Gusoma Yezu ibirenge kwa Mariya ngo byaba bifite byinshi bisobanura," Benshi basesengura byinshi  ku byerekeye urukundo  ndetse n’umubano wihariye wari hagati ya Yezu na Mariya wahoze ari ihabara, bamwe twavuga ko ari Anti christu( Idini) bavuga ko Mariya kuba yarasomye Yezu ndetse na Yezu akemera bifite icyo byasobanuraga ku rukundo rwabo.
 Banabiheraho banavuga ko ngo Mariya yaba yari inshuti ye ku buryo budasazwe, bagira bati ""Ijambo Mariya riboneka muri bibiriya inshuro nyinshi, kandi ngo ibyo abachritu bavuga ko Uwakane mutagatifu Yezu yaremyeho Ukarisitiya ngo  byari amabeshyo ahubwo ngo  bwari ubukwe bwa Yezu na Mariya.""
 Banemeza ko Yezu nyuma yo kujya mu ijuru ngo yaba yaragarutse kubana na Mariya. Banavuga ko ngo kuba  uriya mugore wagiye kumva ye bwa mbere ari uriya mariya wamusomye! Bakanamuhuza n’uriya mushiki wa Razaro Yezu yazuye bati  "" yamuzuye kubera Mariya.""
 Ku rundi ruhande ngo kuba yaramusomye kubirenge bifite ibintu 4 by’ingenzi byerekana: kimwe mu bintu bikomeye bitera isoni, umuntu ashobora gukorera undi ni ukumusoma ku birenge  . Bisaba kunama ugaca bugufi  ugasoma kimwe mu bice byanduye by’umubiri. Iki kimenyetso  ni kimwe mu bikorwa bikomeye umuntu akora asa nk’aho yitesheje agaciro  mu buzima bwe ku muntu w’umunyacyubahiro cyangwa ugukuriye hamwe n’uwo wubashye. Kubera icyubahiro umuntu agira mu buzima no kwirata bya muntu,  nta muntu wapfa gukora icyo gukorera undi icyo gikorwa undi , Atari uko ari umucakara we cyangwa  umuyobozi we. Ku rundi ruhande, ngo icyo gikorwa ngo  ni kimwe mubyerekana icyubahiro n’igitinyiro ( icyusa) umuntu ashobora gukorera undi mu buzima. Aya mahirwe n’amwe mu buzima  Mariya yagize igihe yasomaga  Yezu ku birenge ndetse  akanamuhanaguza umubavu ku birenge akanamuhanaguza imisatsi ye, igihe yari agiye  kwa Simoni. Mariya  wari ihabara yo ku rwego rwo hejuru muri icyo gihe, ibyo yakoze asoma Yezu ibirenge ngo bifite byinshi bisobanura. 1.      Gusoma yezu  ku birenge ngo byagaragaje kwicisha bugufi  no kwanga icyaha kwa Mariya.
Uyu mugore wari ihabara ( indaya)  akaba umunyabyaha wo kurwego rwo hejuru, ngo iki kimenyetso cyo gusoma Yezu ibirenge cyagaragaje kwicisha bugufi no kwanga ibyaha imbere ya yezu. 2.      Gusoma Yezu ibirenge byagaragaje kwirega nta buryarya  byari ku mutima wa Mariya.
Mariya yabonye ko yezu ari umukiza kandi akaba umucunguzi we, ntiwakizwa ibyaha igihe utemera ko Yezu ari umucunguzi w’abantu bose.  Mariya yaramaze kubona ko Yezu afite imbaraga zo ku mukiza kandi akababarirwa ibyaha kugira ngo azajye mu ijuru. 3.      Gusoma ibirenge bya Yezu byagaragaje urukundo n’ukwemera kwa Mariya.
Iki n’ikimenyetso k’icyizere  n’urukundo no gucungurwa kwa Mariya,  uru rukundo Mariya yeretse Yezu  byamubereye ukwemera gushyitse imbere ya Yezu . Yezu ati "" genda ukwemera kwawe kuragukijije"" 4.      Gusoma Yezu ibirenge ngo byagaragaje  ukwihana kwa Mariya.
Mariya ntiyagize  isoni zo kwirega imbere ya Yezu ndetse n’imbere y’imbaga y’abantu yari aho. Yirengagije ibyishimo byo ku isi maze abona ko ntakamaro ahubwo akeneye ubugingo bw’iteka Uyu mugore wari ihabara,  yakundwaga n’abagabo kandi byari bimutunze rwose ariko yahisemo kubireka maze ahitamo kwirega  kwikubita imbere ya Yezu ngo amubabarire.. Ninde witeguye gusoma ibirenge bya Yezu?  Ni uwari we wese  witeguye kureka ibibi byose bitera ibyishimo hano ku isi maze akarangamira inzira y’ijuru, aho azabona ibyishimo bitagira iherezo.  Abigishwa ba Yezu bari hafi aho ndetse n’abandi  batangajwe n’ibyo ihabara ryakoreye Yezu , ariko we yabasubije ati "" udakora icyaha namutere ibuye uko bose barikubura baragenda.""




Yanditswe na Ukurikiyimfura Leonce/Muhabura.rw
"
11,iyobokamana,religion,http://muhabura.rw/amakuru/iyobokamana/article/turashaka-kwigisha-abakirisitu-bacu-gucika-ku-mfashanyo,“Turashaka kwigisha abakirisitu bacu gucika ku mfashanyo’’-  Musenyeri Onesphore Rwaje," Umuyobozi mukuru w’Itorero ry’Abangilikani mu Rwanda, Musenyeri Onesphore Rwaje, arasaba abakirisitu b’iri torero muri Diyoseze ya Cyangugu gukoresha amahirwe y’iterambere igihugu n’itorero bibaha umunsi ku wundi, kugira ngo barusheho kwiteza imbere.
 Musenyeri Rwaje avuga ko bidakwiriye ko umukirisitu muzima udafite ikindi kibazo mu mubiri usanga ahora ataka ubukene, ngo abe ari we urwanira gushyirwa mu cyiciro cya mbere cy’ubudehe. Yasabye ko abayoboke b’Itorero ayoboye bakwiye guharanira kwiteza imbere bifatika, bahereye no ku bwenge n’imitekerereze Imana yabahaye, bagaharanira no guteza imbere abandi. Ni bimwe mu byo yatangarije mu karere ka Rusizi ubwo yifatanyaga n’abakirisitu ba paruwasi y’Angilikani Gashonga muri aka karere mu gutaha urusengero rw’iyi paruwasi yanabafunguriye ku mugaragaro. Nk’uko  yabitangarijwe n’umushumba wayo, Pasiteri Ndagijimana Ephrem, ngo rwuzuye rutwaye amafaranga arenga miliyoni 25. Mu ijambo rye, Nyiricyubahiro Musenyeri Onesphore Rwaje yunze mu ry’abandi bayobozi bakuru b’igihugu, aho yavuze ko bakwiriye kwagura imitekerereze bakareka kwibwira ko hari uzaturuka kure ngo aze abubakire ibyo bakagombye kwiyubakira. Abasaba guhera ku byo bafite bakabyongera bakiteza imbere, ibyo guhora bategereje imfashanyo bakabishyira ku ruhande. Yagize ati “Turashaka kwigisha abakirisitu bacu gucika ku mfashanyo kuko nubwo bavuga ngo ak’imuhana kaza imvura ihise, njye nongeraho ko iyo imvura ihise ari bwo aho yaguye harushaho kunyerera cyane n’ako k’imuhana wagafata kakaba kakunyererana kakangirika mu gihe akawe wari kuba wakabitse neza mbere y’uko iyo mvura igwa.” Yongeyeho ati “Hari abagiye batwizeza imfashanyo bakatugerekaho andi mategeko adakwiriye umuco wacu tudashobora kwihanganira, nk’ubutinganyi n’ibindi, hari n’abazifunze kandi ntacyo twashatse gukora ngo kitunanire, uyu muco wo gutegereza hanze ukaba ugomba kuva mu bakirisitu bacu, bagakora ibyabo, mu bushobozi bwabo.” Icyakora ashima abafatanyabikorwa babo b’Abanyamerika bibumbiye mu muryango ICM (International Coperation Ministries) babafasha kubaka insengero n’amashuri, aho batangiriye muri Diyoseze ya Cyangugu, bakaba bamaze gufasha mu kubaka insengero zirenga 20 zirimo n’urwo yafunguye ku mugaragaro, aho batanga miliyoni hafi 8 kuri buri rusengero, kandi bo ko nta mananiza babashyiraho. Musenyeri Nathan Rusengo Amoti, umwepisikopi wa Diyoseze ya Cyangugu, avuga ko iyi gahunda yo kwigisha abaturage kwiteza imbere bahereye ku byo bafite bayitangije mu bakirisitu babo, aho bahereye ku matsinda yo kuzigama no kugurizanya.

Umuyobozi mukuru w’Itorero ry’Abangilikani mu Rwanda, Musenyeri Onesphore Rwaje, arasaba abakirisitu b’iri torero muri Diyoseze ya Cyangugu gukoresha amahirwe y’iterambere igihugu n’itorero bibaha umunsi ku wundi, kugira ngo barusheho kwiteza imbere.
Yanditswe na Ubwanditsi/Muhabura.rw
"
11,iyobokamana,religion,http://muhabura.rw/amakuru/iyobokamana/article/urubyiruko-rwo-mu-itorero-erc-nyarutarama-mu-giterane-cy,Urubyiruko rwo mu Itorero ERC mu giterane cy’ububyutse kiyobowe na  Apostle Joshua Masasu," Urubyiruko rwo mu Itorero ry’Ivugabutumwa n’Isanamitima mu Rwanda (Evangelic Restoration Church), Paruwasi ya Nyarutarama rukomeje igiterane cy’ububyutse n’ivugabutumwa. Aho urubyiruko rusabwa kuba igitambo gishimwa n’Imana kandi rugatumbira Yesu Kristo mu buzima bwabo bwa buri munsi. 
 Iki giterane gifite insanganyamatsiko igira iti “Boneza amaso imbere yawe ugumye uhatumbire kandi utunganye inzira z’ibirenge byawe, kugira ngo ube igitambo gihindura umuryango”, iyi nsanganyamatiko iri mu Imigani 4; 25- 27. Iki giterane gikomeje kuzamo abavugabutumwa basizwe amavuta ndetse n’abahanzi bahimbaza Imana. Iki giterane cyatangiye tariki ya 25 Nzeri kugeza tariki ya 2 Ukwakira 2016, kibaba kibera i Nyarutarama hafi yo mu Kabuga ahari uru rusengero. Iki giterane cy’ububyutse kiba buri munsi kuva saa kumi kugeza saa moya n’igice z’ijoro mu minsi y’imibyizi ndetse no kuva saa munani z’amanywa kugeza saa moya n’igice z’ijoro mu minsi mu minsi y’isoza icyumweru (weekend). Umushumba wa ERC Nyarutarama, Pastor Seruhungo Alphonse yavuze ko iki giterane gifite intego yo kwegereza urubyiruko Imana ndetse no kugira ngo urubyiruko rwegere Imana runakire agakiza babere ibitambo imiryango yabo nayo ihinduke. Ubwo yatangizaga iki giterane ku mugaragaro, Apostle Masasu Joshua yavuze ko urubyiruko rufite imbaraga zihagije ku buryo babishatse bakorera Imana neza, aha kandi yatanze ubuhamya bw’uko yatangiye gukorera Imana akiri muto ku myaka gusa 22, aho yasenze akaba igitambo gishimwa n’Imana. Apostle Masasu yagize ati “Nkirangiza icyiciro cya mbere cya kaminuza nari mfite gusa imyaka 22 nibwo natangiye gukorera Imana; namwe ndabasaba kwegera Imana no kuyikorera mukiri bato mufite imbaraga kandi muzabona imigisha myinshi mu buzima bwanyu.” Umuyobozi w’urubyiruko rusengera kuri ERC Nyarutarama, Mwamini Zainabu avuga ko iki giterane kizakomeza kuba mu bihe bitandukanye kugira ngo urubyiruko rutandukanye rurusheho kubona umwanya wo kongera ubusabane bwabo n’Imana. Abavugabutumwa basizwe babwirije urubyiruko barimo Apostle Joshua Masasu, Pastor Ngoga Innocent, Pastor Seruhungo Alphonse na Pastor Masasu Patrick, Pastor Ruzindana Jean Marie na Pascale Keza. Abahanzi kandi bazataramira abazitabira igitaramo harimo Patient Bizimana, Gabby Irene Kamanzi, Liliane Kabaganza, Serge Iyamuremye, Nelson Mucyo, Arsene Tuyi na Kaneza Deborah. Ndetse hari n’abandi bahanzi benshi na worship teams zitandukanye harimo Total Praise worship team ya ERC Nyarutarama.

 Hakoreshwa uburyo bwose mu kuramya no guhimbaza iyi ni drama team ya shining stars

 Apostle Joshua Masasu iburyo pastor Seruhugo hagati hirya hari Maman pastor Iribagiza Rose na patient Bizimana inyuma


 Urubyiruko rwa ERC NYARUTARAMA mu kuramya no guhimbaza 






Magnifique MIGISHA Yanditswe na Magnifique MIGISHA"
11,iyobokamana,religion,http://muhabura.rw/amakuru/iyobokamana/article/nicyo-uvuze-icyo-ndagikora-kuko-wangiriyeho-umugisha-nka,"Nicyo uvuze icyo ndagikora kuko wangiriyeho umugisha nka kumenya Izina ""Kuva 33-17""", Nicyo uvuze icyo ndagikora kuko wangiriyeho umugisha nka kumenya Izina Kuva 33-17
11,iyobokamana,religion,http://muhabura.rw/amakuru/iyobokamana/article/ese-no-ku-batinganyi-hari-amahirwe-yo-kuzabona-u-bwami-bw,Ese  no ku batinganyi hari amahirwe yo kuzabona  u bwami bw’ Ijuru?," Ubutinganyi kimwe mu bikorwa byigarurirye isi muri iki kinyejana cya 21, kibaba kimwe mu bibazo bihangayikishije isi muri rusange, hirya no hino mu bihugu  haratorwa amategeko abyemeza, imyigaragabyo irakorwa umunsi ku munsi igamije kubisabira uburenganzira. Ubundi abahanga mu bya tewologiya bavuga ko nta cyaha kitababarirwa, bityo abafata ubutinganyi nk’icyaha, bafite amahirwe yo kujya mu ijuru mu gihe baba bihannye bakagarukira Imana nk’uko bigenda ku bindibyaha, ukuyemo “Gutuka cyangwa guhakana Imana yawe” Amadini amwe n’amwe, asezeranya abahuje ibitsina, andi agasezeranya abantu n’inyaswa. byateje impagarara mu nadini: Anglican ryo  ryamaze  gutora itegeko ryemerera ababana bahuje ibitsina,  abasenyeri muri Cotholic bari kwegura bazira ubutinganyi. Umushakashatsi Moanti ( Moe-on-tee) yagaragaje bimwe mu bintu bituma abantu bakorana imibonano mpuzabitsina bahuje ibitsina: uguhitamo kwa muntu, ibigeragezo, ubudayimoni, uburwayi bwo mu mutwe, guhungabana, kubura ubushobozi ndetse n’akamenyero. Mariya (Madagarena) uvugwa muri Bibiliya wa hose ari ihabara yo ku rwego rwo hejuru yarababariwe ntagushidikanya ubu wicaranye na Yezu mu ijuru.  Abakora imibonano mpuzabitsina bahuje ibitsina barara amajoro basenga ngo Imana izabakire. Bibiliya ihamya ko ari icyaha kandi ngo ubutinganyi buhabanye n’ugushaka kw’imana  igihe yaremaga Admu na Eva nk’umugabo n’umugore.  Yezu ati “ Naje  gupfira ibyaha  byanyu” ariko nanone ikavuga ko icyaha kimwe kitababarirwa ni icyaha cyo kwihakana Imana bakunze kwita “gutuka Imana”. Ariko se niba abatinganyi bizera Yezu nk’umucunguzi wabo ariko ntibahinduke  ese bazajya mu ijuru? Bibiliya irongera ikavuga ko niba umuntu  yemera Imana byukuri mu buzima bwe, nta kintu nakimwe kizamubuza kujya mu bwami bw’Ijuru, Yohana 10:28. “Mbahaye kubaho mu buzima buhoraho  ntibazapfa ukundi, nta muntu n’umwe ushobora kubavana mu maboko yange” Ariko se kuki twemera Imana ariko ntudukore ibyo idutegeka? Nta kwemera Yezu udahinduka, menya Yezu unahinduke ukore ibyo ashaka. Igihe  abatinganyi bazarekeraho gukora icyaha cy’ubutinganyi ba kihana   bakamesa amakanzu yabo mu maraso ya ntama nta kabuza  bazataha ijuru. Yezu ati “ Mwikorere ibitwaro yanyu  muyizane ndabaruhura, ndi umunyampuhwe n’umunyambabazi  kubaza  banzanga.” Ubwo rero igihe cyose umunyabyaha ya kwihana akababarirwa nta kabuza yakwicarana n’Imana.

Ubutinganyi ni icyaha nk’ibindi, uwacyihana yakibabarirwa(photo internet) Yanditswe na Ngabo Leonce/Muhabura.rw"
11,iyobokamana,religion,http://muhabura.rw/amakuru/iyobokamana/article/mu-bwongereza-umukinnyi-yasezeye-ku-ikipe-ye-yigira-mu-byo,"Mu  Bwongereza, umukinnyi yasezeye ku ikipe ye yigira mu byo gusenga"," Umukinnyi wo hagati akaba na myugariro witwa Jeremy Helan, ku myaka 24 yatunguye ikipe ye ya Sheffield Wednesday yo muri Championship ababwira ko ashaka kuva mu byo gukina agashyira inguvu mu gusenga. Sportsmail yasesenguye iby’uyu musore wakiniye France U19, bavuga ko yari yitezweho kuzaba Pafrice Evra mushya, ntibyaje kumuhira cyane ku buryo agiye kwerekeza Saudi Arabia nyuma y’aho ngo n’ubundi yongereye cyane ibihe byo kuba mu musigiti. Amasezerano ya Helan yari atararangira, yagombaga kuzashira ku musozo w’iyi season. Uyu musore asanzwe ari nyamwigendaho, nta bantu ajya abwira amakuru ye. Hari abavuga ko ari ibiri mu rwambariro, Helan yabibwiriye icyifuzo cye mu cyumweru gishize. Yavuze ko ashaka kwigira Saudi Arabiya ku mpamvu z’amasengesho. Mu ikipe nta byinshi bavuze gusa ngo baracyari kugira ibyo bavugana. 
Jeremy Helan n’ubundi ngo yarasigaye asa nk’uwibera mu musigiti i Sheffield(photo internet) Yanditswe na Lucky van Rukundo//Muhabura.rw"
11,iyobokamana,religion,http://muhabura.rw/amakuru/iyobokamana/article/pasiteri-bizimungu-umwe-mu-bitabiriye-umuhango-wo,Pasiteri Bizimungu  umwe mu bitabiriye umuhango wo gushyingura Mgr Ngirabanyiginya," Musenyeri Alexis Habiyambere ni we wayoboye umuhango wo gushyingura Mgr Ngirabanyiginya Dominic wari umusenyeri w’icyubahiro muri diyosezi ya Nyundo witabye Imana mu ijoro rishyira kuwa 7 Nzeli 2016. Mgr Ngirabanyiginya wazize uburwayi bwa diyabeti buri wa kane yajyaga Kigali mu Bitaro Byitiriwe Umwami Faical ( King Faysal Hospital); bivugwa ko hari hashize igihe kirekire akora izi ngendo buri cyumweru. Umuhango guherekeza Nyakwigendera ubaye mu gihe Umushumba wa Diyosezi ya Nyundo yagiye i Roma mu Butaliyani mu nama yarangiye kuwa gatandatu ihuza abasenyeri bashya bo ku isi. Witabiriwe n’abandi basenyeri batandukanye ndetse na Pasteri Bizimungu wigeze kuba Perezida wa Repubulika y’u Rwanda. Mgr Ngirabanyiginya wari ufite imyaka 79 azwiho kuba yarareze abantu benshi bakomeye, barimo abapadiri, abasenyeri n’abayobozi... Azwi kandi nk’umuhanga usigiye Kiliziya Gatolika y’u Rwanda indirimbo nyinshi zihimbaza Imana. Yavukiye muri paruwasi ya Kabgayi mu 1937, atangira iseminari nto mu 1952, ahabwa ubupadiri mu 1964. Yabaye umwigisha mu iseminari amara imyaka myinshi muri seminari yitiriwe Mutagatifu Piyo wa X yo ku Nyundo. Abasenyeri bagaragaje agahinda gakomeye batewe no kuba babuze muganzi wabo wari ingirakamaro mu muryango nyarwanda ndetse n’uwa kiliziya Gatolika. Musenyeri Anaclet Mwumvaneza utabashije kwitabira uyu muhango wo gushyingura yagize ati ""Nakiranye akababaro kenshi amakuru yo kubura Nyakwigendera gahunda ndimo i Roma yatumye ntaza kwifatanya namwe. Nyakwigendera yarangizaga inshingano ze natwe nka Diyosezi ya Nyundo ntituzigera kumwibagirwa.""
 Yakomeje avuga ko na Seminari yitiriwe Pio wa X itazamwibagirwa kuko ari ho uyu mukambwe yabigishirije kuririmba n’ubundi bumenyi babona nk’umurage bazahora bazirikana. Ati ""Nyagasani amuhe iruhuko ridashira.""





Pasiteri Bizimungu  umwe mu bitabiriye umuhango wo gushyingura Mgr Ngirabanyiginya
 Yanditswe na  Ubwanditsi/ Muhabura.rw"
11,iyobokamana,religion,http://muhabura.rw/amakuru/iyobokamana/article/papa-francis-ntiyitaye-ku-batamushyigikiye-kwiyongera,Papa Francis ntiyitaye ku batamushyigikiye," Papa Francis azaha umugisha ubutagatifu bwa Mama Teresa w’ I Calcutta kuri icyi cyumweru. Benshi mu bakozi ba Vatican ariko ntibabyumva. Kimwe n’abandi bahanga mu mateka ya Gatulika bari kubibonera mu ndorerwamo y’inyungu za papa Francis ku giti cye. Washington Post ivuga ko abakurikiranira hafi iby’ iki gikorwa bemeza ko Papa Francis ari gushyira abantu benshi mu batafatifu ku buryo butari busanzwe ho kuva no kuri Papa Yohana Pawulo wa II. Mu myaka itatu n’igice gusa amaze ku bupapa, Francis amaze gushyira abantu 29 bose mu batagatifu. Bivuze ko amaze kurusha uwo yasimbuye Papa Benedict wa XVI abantu 11 urebye abo yari amaze gushyiraho mu gihe nk’iki. Bigaragara ko hatagize igihinduka yazanakuraho agahigo kashyizweho mu kinyejana cya 15 aho babaye 813. Ikibazo si umubare gusa kuko n’uburya bikorwamo bivugwaho rumwe.  Umwe mu banditsi yitwa Austen Ivereigh, yanditse ibitabo birimo na The Great Reformer: Francis and the Making of a Radical Pope.”, yagizemo ati ""mu gihe Pawulo wa II yapfaga hari amarangamutima akomeye ku buryo hari kuba harabayeho abatagatifu benshi, gusa kubikora byaritondeshejwe.”. Ubusanzwe muri Kiliziya Gatulika, gushyira umuntu mu batagatifu bitwara imyaka myinshi, hari n’ubwo bigera mu majana. Ari ko Mama Teresa ugiye gushyirwa muri iki cyikiro, amaze imyaka 19 gusa yitsbye Imana. Francis amaze guha umugisha abatagatifu batatu ku buryo bwihuse birenze urugero. Ni uyu Mama Teresa, Yohani Pawulo wa II n’umya espanyekazi witabye Imana mu 1998. Ngo ibi rero bikaba byazarangira Vatican yose yuzuye abatagafu. Edmund Arens ni umwalimu mu bijyanye n’amahame ya tewologiya muri kaminuza ya Arens mu Busuwisi, yavuze ko bigomba gutwara igihe gihagije kugira ngo hasuzumwe neza ubuzima b’umutagatifu. Yagize ati “niba umuntu yarabaye intangarugero mu buzima bwe, kuki hadafatwa umwanya uhagije wo kwimwigaho byimbitse?"" Francis ashinjwa na bamwe mu bakozi ba Vatican gukora iki gikorwa uko abyumva kandi agendeye ku marangamutima ye. Rev. Robert Sarno ukorere Vatican yavuze ko n’ubwo ijambo rya nyumwa ari irya papa, bidakwiye ko yajya akora uko abyumva. Aba bafite aho bahuriye na Gatulika, bavuga ko uku kwihutisha ibintu ari uguharanira inyungu za Francis bwite cyane cyane ku bantu b’ ibirangirire nka Mama Teresa na Papa Yohani Pawulo wa II. Mana Teresa w ‘I Calcutta ho mu Buhinde, hari abatamwera nk’umuntu udasanzwe. Umunyamakuru w’Umwangereza Tariq Ali,yakoze icyegeranyo gipfabya Teresa mu 1994. Yagize ati “abantu yakizaga bari abantu bari aho ku bituro bategereje gushyingurwa, abantu batabonye ubuvuzi bukwiye. Abashavuye,”. Ibi Francis arimo si byokugira abantu bakoze ubusa abatagatifu si byo.


Mama Teresa w’i Calcutta Nyamara ariko uyu mubyeyi yatangiye no kwitwa umutagatifu na rubanda nyamwinshi n’igihe yari akiri muzima. Yamenyakanye cyane ku kwita ku bitabye Imana.  Mu 1971 niho yavuze iri jambo “indawara mbi  muri iyi minsi si Igituntu cyangwa Leprosy, ahubwo ikiruta ibyo ni ukwiyumvamo ko udakenewe,”. Umutagatifu ni umuntu uba warageregeje kuba intumwa y’Imana, akayibera aho itagaragara. Ibi bitangira gukorwa nibura nyuma y’imyaka itanu amaze gupfa. Byemerezwa I Vatican nyuma yo gusuzuma ibikorwa bye na rapora ituruka muri Dioseze aba ayrakoreregamo, biherekejwe n’ibitangaza nibura bibiri yakoze. 
Papa Francis azaha umugisha ubutagatifu bwa Mama Teresa w’ I Calcutta kuri icyi cyumweru. Benshi mu bakozi ba Vatican ariko ntibabyumva
 Yanditswe na Lucky van Rukundo/Muhabura.rw"
11,iyobokamana,religion,http://muhabura.rw/amakuru/iyobokamana/article/polisi-y-u-rwanda-irashima-amadini-ku-ruhare-rwayo-mu,Polisi y’u Rwanda irashima amadini ku ruhare rwayo mu kurwanya ibyaha bigisha," Polisi y’u Rwanda irashima amadini ku ruhare rwayo mu kurwanya ibyaha bigisha abayoboke bayo kuba intangarugero.
 
Mu rwego rwo guteza imbere ubwo bufatanye no kubushimangira Polisi y’u Rwanda igirana ibiganiro n’abayoboke b’amadini atandukanye cyane cyane urubyiruko maze ikabaha ubumenyi ku buryo  barushaho kugira uruhare  mu gukumira ibyaha. Guhugura abayoboke b’amadini atandukanye bigamije kubasobanurira uruhare rwabo  mu kurwanya ikibi mu muryango nyarwanda; kandi byabyaye umusaruro ushimishije. Ni muri urwo rwego ku itariki 29 Nyakanga Polisi y’u Rwanda yagiranye ikiganiro n’ urubyiruko  rw’Abadivantisite b’Umunsi wa Karindwi rugera kuri 438 ruri mu ngando mu karere ka Nyanza ku bubi  bw’ibiyobyabwenge. Urwo rubyiruko ruturuka mu turere twa Nyanza, Kamonyi, Muhanga na Ruhango. Polisi y’u Rwanda yarwigishije ubwoko bw’ibiyobyabwenge kandi irusobanurira ingaruka zo kubyishoramo. Mu butumwa bwe, ushinzwe imikoranire ya Polisi y’u Rwanda n’abaturage ndetse n’izindi nzego mu karere ka Nyanza, Inspector of Police (IP) Jean Baptiste Bizimana yabwiye urwo rubyiruko ati:""Zimwe mu ngaruka urubyiruko runywa ibiyobyabwenge ruhura na zo harimo gutwara inda zitateganyijwe no gukora ibyaha birimo ubujura, gukubita no gukomeretsa, n’ibindi. Ni yo mpamvu ikoreshwa n’ikwirakwizwa ryabyo bigomba kurwanywa kandi buri wese akumva ko bimureba."" Yakomeje ababwira ko uretse gushyira ubuzima bw’ababinywa mu kaga  ibiyobyabwenge biteje ikibazo muri rusange kubera ko bituma abantu bakora ibikorwa binyuranije n’amategeko. IP Bizimana yabwiye kandi urwo rubyiruko ati:"" Nk’uko bivugitse  ibiyobyabwenge bihindura imitekerereze y’uwabinyoye. Uretse kumutesha  ubwenge; ubinywa nta buzima aba afite. Mugomba kwirinda ikintu cyose gishobora kwangiza ahazaza hanyu."" Yarusobanuriye ko urumogi, Kanyanga n’ibindi biyobyabwenge bitera uwabinyoye gukora  ibyaha nko gufata ku ngufu, gusambanya abana, n’ibindi. Yagize ati:""Akora ibyaha kubera ko nta mutimanama aba afite. Turabasaba kuba abafatanyabikorwa mu gukangurira abandi kwirinda ibiyobyabwenge n’ibindi byaha muri rusange."" IP Bizimana na none yagize ati:""Abanyamadini bagira uruhare rukomeye mu gushimangira ihame ry’ubufatanye hagati ya  Polisi y’u Rwanda n’abaturage,turabasaba gukomeza kugira uruhare mu kurwanya no gukumira ibyaha kugira ngo hagerwe ku mutekano usesuye.""

 
Yanditswe na Sarongo/Muhabura.rw"
11,iyobokamana,religion,http://muhabura.rw/amakuru/iyobokamana/article/wamenya-ute-ko-impanda-y-imana-izavuga-nk-uko-bivugwa,Wamenya ute  ko impanda y’Imana izavuga nk’uko bivugwa?," Abigisha baragwiriye abavuga ukuri n’abavuga ibinyoma, amadini menshi aravuka ubutitsa, inyota y’abantu benshi turashaka kubwirwa ko imbere yacu ari heza, amasezerano yacu agiye gusohora, imigisha tugiye kubura aho tuyikwiza, tugiye kwishima hejuru y’abanzi bacu n’ibindi nk’ibyo bihwanye n’ukunezerwa kwacu. Ariko uje atubwira kuba maso, utubwiye ko Isi igiye gushira kandi irashirana no kwifuza kwayo, uje avuga ngo twihane ibyaha byacu tube maso Yesu ari hafi kugaruka, uvuze atyo yitwa uwavangiwe .
 Abigisha baragwiriye abavuga ukuri n’abavuga ibinyoma, amadini menshi aravuka ubutitsa, inyota y’abantu benshi turashaka kubwirwa ko imbere yacu ari heza, amasezerano yacu agiye gusohora, imigisha tugiye kubura aho tuyikwiza, tugiye kwishima hejuru y’abanzi bacu n’ibindi nk’ibyo bihwanye n’ukunezerwa kwacu. Ariko uje atubwira kuba maso, utubwiye ko Isi igiye gushira kandi irashirana no kwifuza kwayo, uje avuga ngo twihane ibyaha byacu tube maso Yesu ari hafi kugaruka, uvuze atyo yitwa uwavangiwe n’umuyobe. Mu by’ukuri ni byiza kandi dukeneye rwose ko Imana itugirira neza ikaduha amasezerano menshi meza cyane cyane aduhumuriza kugira ngo tudakomeza guhungabanywa n’imiyaga ya Satani, ariko icyo dukwiriye kwibuka bakundwa, ni uko kuba umuntu yaba mu rusengero, mu Kiriziya n’ahandi hasengerwa, akabona atashye amahoro ejo n’ejobundi bikaba uko akibwira ko ari amahoro nyamara hari ibyo yimitse mu mutima we bibi bibabaza Imana yananiwe kureka ngo yakire imbabazi z’Imana, ibi ntibibuza Imana kumusohoreza isezerano yagiranye na we kugira ngo atazayita inyabinyoma, ariko atakwihana akazasigara kuko isezerano ry’Imana ntaho rihurira no kwezwa kw’ubugingo bw’umuntu kuko gusohora kw’isezerano ntibibuza nyiraryo kurimbuka iyo atihannye icyaha yananiwe kureka. Bibiliya iratubwira ngo “Mu mahanga yose uyubaha agakora ibyo gukiranuka uwo niwe Imana yemera.” Muri iyi minsi tugezemo indirimbo zivuga ko amasezerano asohoye ziraririmbwa tukanezerwa tukumva ko aribwo Imana ivuze, Ijambo ry’Imana rije rivuga ko ejo hacu ari heza niryo rihabwa umwanya ariko hagira ukoma gato ku byaha bikomeje kuyogoza Isi n’abari mu itorero badasigaye, abantu bose, yewe no mu mutima w’umuntu wumvise ubwe ko ariwe ubwirwa muri iryo Jambo ry’Imana agacyahira kure ngo si ibye, undi ati ibi ni ugutera abantu ubwoba n’ibindi. Nshuti bavandimwe turye tunywe tunezerwe ni byiza, iterambere tugenda tugeraho mu mibereho yacu ni ryiza rwose turarikeneye mu buzima bwacu bwa buri munsi, ariko twongere tuzirikane ko ibi byose bidashobora guhindura icyo Bibiliya Ijambo ry’Imana rivuga ko impanda y’Uwiteka izavuga kandi izavuga itunguranye nk’uko Yesu abyihamiriza ubwe ati: “Ariko uwo munsi n’icyo gihe nta we ubizi n’aho baba abamalayika bo mu ijuru cyangwa Umwana w’Imana keretse Data wenyine… Nuko namwe mwitegure kuko igihe mudatekereza ari cyo Umwana w’umuntu azazira.” (Matayo 24: 36 - 44) Nubwo duhora tubibwirwa kenshi tukabifata nk’inkuru zisanzwe zihora zivugwa, ariko mureke twongere twibukiranye ibyo Ijambo ry’Imana ritubwira ko Impanda y’Uwiteka Imana izavuga rwose kandi abejejwe mu mitima yabo nibo bonyine bazayumva basanganire Umwami Yesu ku bicu, abanduye mu mitima yabo n’abazaba batari maso ntibazamenya rwose n’igihe byabereye kuko Bibiliya itubwira ko ari igikorwa kizaba nko guhumbya no guhumura. Uku gutungurana kw’impanda y’imperuka nk’uko tubisoma mu butumwa bwiza uko bwanditswe na Mariko, niho Yesu ubwe atanga ikigereranyo ati: “Ni nk’umuntu wasize urugo rwe ajya mu kindi gihugu, aha abagaragu be ubutware, umuntu wese ahabwa umurimo we, ategeka umukumirizi kuba maso. Ni uko namwe mube maso kuko mutazi igihe nyiri urugo azaziramo atazabatungura agasanga musinziriye. Icyo mbabwira ndakibwira bose nti ‘Mube maso’” Mariko 13: 34-37. “Nk’uko byari biri mu minsi ya Nowa: abantu bararyaga, baranywaga, barashyingiraga, barashyingirwaga bari banezerewe, bageza ku munsi Nowa yinjiriye mu nkuge ntibabimenya. Uko niko bizaba bimeze no mu minsi y’imperuka, ubwo bazaba bavuga bati ni amahoro ni amahoro nibwo kugaruka kw’Umwami wacu Yesu kuzabatungura.” (Matayo 24: 37-44). “Ubwo nibwo bazabona Umwana w’umuntu aje ku bicu afite ubushobozi bwinshi n’ubwiza. Azatuma abamalayika, ateranye intore ze mu birere bine, uhereye ku mpera y’isi ukageza ku mpera y’ijuru” (Mariko 13: 26-27) Nk’uko tubisoma mu gitabo cy’Ibyahishuwe, Yohana yerekwa iby’impanda y’imperuka, yabonye amahanga menshi aterana ati: “Mbona intebe y’ubwami nini yera mbona n’Iyicayeho, isi n’ijuru bihunga mu maso hayo, ahabyo ntihaba hakiboneka. Mbona abapfuye, abakomeye n’aboroheje bahagaze imbere y’iyo ntebe, ni uko ibitabo birabumburwa kandi mbona n’ikindi gitabo kirabumburwa ari cyo gitabo cy’ubugingo, abapfuye bacirwa imanza z’ibyanditswe muri ibyo bitabo zikwiriye ibyo bakoze… Kandi mbona umuntu wese utabonetse ko yanditse muri cya gitabo cy’ubugingo, ajugunywa muri iyo Nyanja yaka umuriro” (Ibyahishuwe 20: 11-15). Bibiliya mu Byahishuriwe Yohana nk’uko ikomeza ibitubwira, igaragaza akaga gakomeye kazakurikirwa n’uko itorero rya Kristo rikuwe mu isi rigiye. Aha ni naho tubona bamwe mubo Ijambo ry’Imana ritubwira bazasigara ubwo Kristo azaba agarutse nk’uko ibyanditswe bitubwira: Abantu ba mbere Bibiliya ivuga ni abantu bose banze kumva ubutumwa bwiza bagakerensa ubuntu bw’Imana.
2. Abantu ba kabiri ni abakiristu bishushanya mu itorero ry’Imana bakirengagiza ukuri, bakibagirwa ko no mu mutima w’umuntu Imana ihabona neza nk’ahambaye ubusa.
3. Abandi bantu ba gatatu Bibiliya itubwira ni abakiristu bose bazaba batabaye maso. Uku kuba impanda izavuga itunguye benshi, nta kundi gusubira inyuma ngo hatangwe agahenge ko kwihana ku bazaba batunguwe nayo basigaye. Ibi mu by’ukuri byari bikwiriye gutuma buri wese wo muri twe yita ku iherezo rye ku giti cye, bigatuma ahora akurikirana uko abanye n’Imana mu mutima we buri munsi, buri saha na buri mwanya, kuko impanda yo kuvuga izavuga nk’uko Ibyanditswe Byera bibitubwira. (Mariko 13: 37) Imana umuremyi wacu, nubwo tutabasha kumunezeza nk’uko bikwiriye ariko aradukunda cyane kandi ntanezezwa n’uko twazarimburanwa na Satani, ahubwo yifuza ko twamwumvira tukazabana mu Bwami bwe iteka mu ijuru. Ndabifuriza kuba maso tukazabona ibihembo by’imirimo myiza twakoze nitugera mu ijuru. Imana idufashe.Abigisha baragwiriye abavuga ukuri n’abavuga ibinyoma, amadini menshi aravuka ubutitsa, inyota y’abantu benshi turashaka kubwirwa ko imbere yacu ari heza, amasezerano yacu agiye gusohora, imigisha tugiye kubura aho tuyikwiza, tugiye kwishima hejuru y’abanzi bacu n’ibindi nk’ibyo bihwanye n’ukunezerwa kwacu. Ariko uje atubwira kuba maso, utubwiye ko Isi igiye gushira kandi irashirana no kwifuza kwayo, uje avuga ngo twihane ibyaha byacu tube maso Yesu ari hafi kugaruka, uvuze atyo yitwa uwavangiwe . Abigisha baragwiriye abavuga ukuri n’abavuga ibinyoma, amadini menshi aravuka ubutitsa, inyota y’abantu benshi turashaka kubwirwa ko imbere yacu ari heza, amasezerano yacu agiye gusohora, imigisha tugiye kubura aho tuyikwiza, tugiye kwishima hejuru y’abanzi bacu n’ibindi nk’ibyo bihwanye n’ukunezerwa kwacu. Ariko uje atubwira kuba maso, utubwiye ko Isi igiye gushira kandi irashirana no kwifuza kwayo, uje avuga ngo twihane ibyaha byacu tube maso Yesu ari hafi kugaruka, uvuze atyo yitwa uwavangiwe n’umuyobe. Mu by’ukuri ni byiza kandi dukeneye rwose ko Imana itugirira neza ikaduha amasezerano menshi meza cyane cyane aduhumuriza kugira ngo tudakomeza guhungabanywa n’imiyaga ya Satani, ariko icyo dukwiriye kwibuka bakundwa, ni uko kuba umuntu yaba mu rusengero, mu Kiriziya n’ahandi hasengerwa, akabona atashye amahoro ejo n’ejobundi bikaba uko akibwira ko ari amahoro nyamara hari ibyo yimitse mu mutima we bibi bibabaza Imana yananiwe kureka ngo yakire imbabazi z’Imana, ibi ntibibuza Imana kumusohoreza isezerano yagiranye na we kugira ngo atazayita inyabinyoma, ariko atakwihana akazasigara kuko isezerano ry’Imana ntaho rihurira no kwezwa kw’ubugingo bw’umuntu kuko gusohora kw’isezerano ntibibuza nyiraryo kurimbuka iyo atihannye icyaha yananiwe kureka. Bibiliya iratubwira ngo “Mu mahanga yose uyubaha agakora ibyo gukiranuka uwo niwe Imana yemera.” Muri iyi minsi tugezemo indirimbo zivuga ko amasezerano asohoye ziraririmbwa tukanezerwa tukumva ko aribwo Imana ivuze, Ijambo ry’Imana rije rivuga ko ejo hacu ari heza niryo rihabwa umwanya ariko hagira ukoma gato ku byaha bikomeje kuyogoza Isi n’abari mu itorero badasigaye, abantu bose, yewe no mu mutima w’umuntu wumvise ubwe ko ariwe ubwirwa muri iryo Jambo ry’Imana agacyahira kure ngo si ibye, undi ati ibi ni ugutera abantu ubwoba n’ibindi. Nshuti bavandimwe turye tunywe tunezerwe ni byiza, iterambere tugenda tugeraho mu mibereho yacu ni ryiza rwose turarikeneye mu buzima bwacu bwa buri munsi, ariko twongere tuzirikane ko ibi byose bidashobora guhindura icyo Bibiliya Ijambo ry’Imana rivuga ko impanda y’Uwiteka izavuga kandi izavuga itunguranye nk’uko Yesu abyihamiriza ubwe ati: “Ariko uwo munsi n’icyo gihe nta we ubizi n’aho baba abamalayika bo mu ijuru cyangwa Umwana w’Imana keretse Data wenyine… Nuko namwe mwitegure kuko igihe mudatekereza ari cyo Umwana w’umuntu azazira.” (Matayo 24: 36 - 44) Nubwo duhora tubibwirwa kenshi tukabifata nk’inkuru zisanzwe zihora zivugwa, ariko mureke twongere twibukiranye ibyo Ijambo ry’Imana ritubwira ko Impanda y’Uwiteka Imana izavuga rwose kandi abejejwe mu mitima yabo nibo bonyine bazayumva basanganire Umwami Yesu ku bicu, abanduye mu mitima yabo n’abazaba batari maso ntibazamenya rwose n’igihe byabereye kuko Bibiliya itubwira ko ari igikorwa kizaba nko guhumbya no guhumura. Uku gutungurana kw’impanda y’imperuka nk’uko tubisoma mu butumwa bwiza uko bwanditswe na Mariko, niho Yesu ubwe atanga ikigereranyo ati: “Ni nk’umuntu wasize urugo rwe ajya mu kindi gihugu, aha abagaragu be ubutware, umuntu wese ahabwa umurimo we, ategeka umukumirizi kuba maso. Ni uko namwe mube maso kuko mutazi igihe nyiri urugo azaziramo atazabatungura agasanga musinziriye. Icyo mbabwira ndakibwira bose nti ‘Mube maso’” Mariko 13: 34-37. “Nk’uko byari biri mu minsi ya Nowa: abantu bararyaga, baranywaga, barashyingiraga, barashyingirwaga bari banezerewe, bageza ku munsi Nowa yinjiriye mu nkuge ntibabimenya. Uko niko bizaba bimeze no mu minsi y’imperuka, ubwo bazaba bavuga bati ni amahoro ni amahoro nibwo kugaruka kw’Umwami wacu Yesu kuzabatungura.” (Matayo 24: 37-44). “Ubwo nibwo bazabona Umwana w’umuntu aje ku bicu afite ubushobozi bwinshi n’ubwiza. Azatuma abamalayika, ateranye intore ze mu birere bine, uhereye ku mpera y’isi ukageza ku mpera y’ijuru” (Mariko 13: 26-27)
Nk’uko tubisoma mu gitabo cy’Ibyahishuwe, Yohana yerekwa iby’impanda y’imperuka, yabonye amahanga menshi aterana ati: “Mbona intebe y’ubwami nini yera mbona n’Iyicayeho, isi n’ijuru bihunga mu maso hayo, ahabyo ntihaba hakiboneka. Mbona abapfuye, abakomeye n’aboroheje bahagaze imbere y’iyo ntebe, ni uko ibitabo birabumburwa kandi mbona n’ikindi gitabo kirabumburwa ari cyo gitabo cy’ubugingo, abapfuye bacirwa imanza z’ibyanditswe muri ibyo bitabo zikwiriye ibyo bakoze… Kandi mbona umuntu wese utabonetse ko yanditse muri cya gitabo cy’ubugingo, ajugunywa muri iyo Nyanja yaka umuriro” (Ibyahishuwe 20: 11-15). Bibiliya mu Byahishuriwe Yohana nk’uko ikomeza ibitubwira, igaragaza akaga gakomeye kazakurikirwa n’uko itorero rya Kristo rikuwe mu isi rigiye. Aha ni naho tubona bamwe mubo Ijambo ry’Imana ritubwira bazasigara ubwo Kristo azaba agarutse nk’uko ibyanditswe bitubwira: Abantu ba mbere Bibiliya ivuga ni abantu bose banze kumva ubutumwa bwiza bagakerensa ubuntu bw’Imana.
2. Abantu ba kabiri ni abakiristu bishushanya mu itorero ry’Imana bakirengagiza ukuri, bakibagirwa ko no mu mutima w’umuntu Imana ihabona neza nk’ahambaye ubusa.
3. Abandi bantu ba gatatu Bibiliya itubwira ni abakiristu bose bazaba batabaye maso. Uku kuba impanda izavuga itunguye benshi, nta kundi gusubira inyuma ngo hatangwe agahenge ko kwihana ku bazaba batunguwe nayo basigaye. Ibi mu by’ukuri byari bikwiriye gutuma buri wese wo muri twe yita ku iherezo rye ku giti cye, bigatuma ahora akurikirana uko abanye n’Imana mu mutima we buri munsi, buri saha na buri mwanya, kuko impanda yo kuvuga izavuga nk’uko Ibyanditswe Byera bibitubwira. (Mariko 13: 37) Imana umuremyi wacu, nubwo tutabasha kumunezeza nk’uko bikwiriye ariko aradukunda cyane kandi ntanezezwa n’uko twazarimburanwa na Satani, ahubwo yifuza ko twamwumvira tukazabana mu Bwami bwe iteka mu ijuru. Ndabifuriza kuba maso tukazabona ibihembo by’imirimo myiza twakoze nitugera mu ijuru. Imana idufashe. 

Wamenya ute  ko impanda y’Imana izavuga nk’uko bivugwa?
 Yanditswe na Sarongo Richard
"
11,iyobokamana,religion,http://muhabura.rw/amakuru/iyobokamana/article/mufti-w-u-rwanda-yamaganye-abayislamukazi-bambara-imyambaro,Mufti w’u Rwanda yamaganye Abayislamukazi bambara imyambaro ihisha isura hagasigara amaso gusa," Asoza ukwezi kwahariwe Igisibo Gitagatifu ku bayoboke b’idini ya Islam, Umuyobozi w’idini ya Islam mu Rwanda, Sheikh Salim Hitimana yatangaje ko abayisilamukazi bo mu Rwanda batazongera kwambara umwambaro wa Niqab, mu rwego rwo guhashya burundu ibikorwa by’iterabwoba bigirwamo uruhare n’abiyitirira idini ya Islam. Ibi yabitangaje mu muhango wo gusoza ukwezi kw’ igisibo gitagatifu cya Ramadhan uzwi nka Eid Al Fitr wabereye kuri Stade ya Kigali Nyamirambo mu gitondo cyo kuri uyu wa gatatu, tariki ya 6 Nyakanga. Mufti w’u Rwanda, Sheikh Salim yagaragaje ko iki cyemezo bagifashe nyuma yuko bigaragaye ko uyu mwambaro wagiye ukoreshwa n’abantu batandukanye bagambiriye inyungu zabo mu bikorwa bisebya ndetse bigamije gusenya Islam. Ati “Tugamije guhashya burundu ibikorwa by’iterabwoba twivuye inyuma kuko hari abiyitirira Islam bakijandika mu bugizi bwa nabi.”
Mu minsi ishize, Sheikh Hitimana Salim yatangaje bazicara bagasuzuma ikibazo cy’imyambarire ishobora gukurura ibikorwa by’ubugizi bwa nabi yemezaga ko ishobora gutiza umurindi abakora ibikorwa by’iterabwoba. Umwe mu bayisilamu babashije kuganira natwe batashatse ko amazina yabo atangazwa bavuze ko iki cyemezo cuyafashwe gihabanye n’imyemerere y’idini ya Islam ndetse yibaza aho yaba igana. Niqab ni umwambaro w’abakobwa n’abagore b’Abayisilamu bambara bakipfuka umubiri wose kugeza mu isura bakagaragaza amaso yonyine. U Rwanda ruje rwiyongera ku bihugu nka Cameroun, Congo Brazza Ville, Gabon, Chad, Nigeria na Guinea byaciye iyi myambaro mu rwego rwo kwirinda ibikorwa by’iterabwoba.



 Yanditswe na Ubwanditsi/Muhabura.rw"
11,iyobokamana,religion,http://muhabura.rw/amakuru/iyobokamana/article/abaturage-b-ubwongereza-kuva-mu-bihugu-bigize-eu-bihuye-n,Abaturage b’Ubwongereza  kuva mu bihugu bigize EU bihuye n’ubuhanuzi  buri muri Bibiriya “”soma inkuru”," Bizagira ingaruka zitandukanye kumadini amwe n’amwe harimo n’Itorero ry’Abadiventisiti b’Umunsi wa Karindwi.Byashoboka ko ari ubwa mbere wumvise ijambo ""Brexit"". Si igitangaza kuko iri ni ijambo rishya ryatangiye kwandikwa no mu nkoranyamagambo ! Brexit ni impine ya ""Britain Exit"" bisobanura icyemezo cyavuye muri Referandumu cg kamarampaka yabaye taliki ya 23/6/2016 yabaye mu bihugu 4 bigize ubwami bw’Ubwongereza aribyo Wales (Pays de Galles),England (Angleterre),Scotland (Ecosse) North Ireland (Ireland du Nord).  Amakuru nkesha BBC avuga ko Uretse Scotland yatoye kuguma mu Muryango wunze ubumwe w’Ibihugu by’Iburayi (EU) ku majwi 62%, ubwami bw’Ubwongereza muri rusange bwatoye kuva muri EU (European Union) ku majwi 52% ni ukuvuga abantu 17,410,742 mu gihe abasaga 48% ni ukuvuga abantu 16,141,241 batoye ko Ubwami bw’Ubwongereza bwaguma muri uyu muryango. 
Trans-Europian Division ariwe Nenad Jepuranovic
 Ushobora kuba wumva ibi ari ibisanzwe ariko siko biri kuko Ubumwe w’Uburayi (EU) ari umuryango washinzwe mu 1993 usimbuye EEC (European Economic Community) yari igamije gukemura ibibazo byatewe n’Intambara 2 z’Isi Yose,ngo Uburayi bwe kuzongera kurwana kandi ngo biteze imbere ubukungu,nk’uko bitangazwa n’urubuga rwa Wikipedia.
Kuba rero ibihugu biri gusohokamo birerekana ko bugiye gucika intege. Abadepite bamwe bo mu bihugu nk’ Ubufaransa,Ubuholande na Danmark nabo batangaje ko hakabaye kamarampaka ngo harebwe ko abaturage b’ibi bihugu bashaka ko byava muri EU. Amakuru ari ho aravuga ko Brexit kandi yatumye ifaranga ry’Abongereza bita Ipawundi (£) rigwa cyane ku buryo butigeze bubaho mu myaka 31 ishize. Ifaranga rya Euro rikoreshwa mu Bumwe bw’Iburayi naryo ryamanutse. Minisitiri w’Intebe w’Ubwongereza David Cameron nawe yaregiye,kandi abakuru b’ibihugu 27 bisigayemo bari gukora inama za huti huti ngo harebwe icyakorwa mu maguru mashya.
"
11,iyobokamana,religion,http://muhabura.rw/amakuru/iyobokamana/article/gisagara-urujijo-mu-rupfu-rw-abapadiri-babiri-harakekwa,Gisagara: Urujijo mu rupfu rw’abapadiri babiri; harakekwa amarozi," Mu gihe kitageze ku mezi atatu, abapadiri ba Kiliziya Gatolika bo muri paruwasi ya Byiza mu murenge wa Gikonko, mu karere ka Gisagara bitabye Imana mu buryo butavugwaho rumwe. Abaturage bahamya ko barozwe.


Nyakwigendera Padiri Felicien Hakizimana Padiri Augustin Musada na Felicien Hakizimana bazize indwara zifite ibimenyetso bijya gusa. Uwa mbere wari padiri mukuru, ari na mwarimu muri kaminuza zitandukanye, yapfuye ku wa 31 Werurwe 2016 afite imyaka 62, naho undi yapfuye ku wa 13 Kamena afite imyaka 41. Impfu zabo zakangaranyije cyane abatuye muri ako gace. Abaturage baho bavuga ko bazize uburozi “byanga byakunda” kandi bakongorerana abantu babiri bazi babishe nubwo batabavuga mu ruhame. Ubuyobozi bwa Kiliziya Gatolika mu Rwanda bwo burigengesera mu kwemeza ayo makuru. Musenyeri wa Diyosezi ya Butare akaba n’Umuvugizi wa Kiliziya Gatolika mu Rwanda, Philippe Rukamba, yagize ati” Ibizamini byo kwa muganga byagaragaje ko impyiko n’umwijima bya padiri Musada byangiritse kubera ikintu gifite ubumara yariye. Dutegereje ibisubizo by’ibizamini bya nyuma twakoresheje.” Yakomeje agira ati” Naho padiri Felicien Hakizimana ashobora kuba yarahitanwe n’indwara, yari ibihaha bye byari byarangiritse cyane, bishobora kuba byaragize ingaruka ku mutima.” Agace ka Byiza/Gisagara indiri y’imihango ya gipagani n’ubupfumu
Abaturage bo muri paruwasi ya Byiza baganiriye n’umunyamakuru wa La Nouvelle Releve bavuga ko bahora mu rwikekwe rukomeye rushingiye ku marozi.
Habineza, umuturage uturanye paruwasi avuga ko hari benshi cyane bapfa barozwe, kandi ko uburozi butangirwa cyane mu birori. Ati” Muri aka gace haba uburozi cyane, kandi butangirwa mu makwe no mu minsi mikuru. Bavuga ko padiri Musada yanyoye uburozi buvanze n’urwagwa ariko ntibavuga niba yararogewe mu kigo cya paruwasi cyangwa hanze.” Undi nawe utashatse ko izina ritangazwa yagize ati” Padiri Musada twese tuzi ko yarozwe. Na mbere y’uko yoherezwa muri Afurika y’Epfo aho yaguye amakuru yo kurogwa kwe yaracicikanaga bamwe banatangaje ko arapfa nta kabuza. Ariko ntawabyitagaho, njye ntekereza ko byanga byakunda yarozwe.” Abapadiri n’abandi bayobozi ba Kiliziya birinze kwemeza amakuru y’uburozi
Abayobozi ba diyoseze ya Butare banze gutangaza amakuru y’uko aba bapadiri barozwe. Bahisemo kuvuga ko abo bapadiri bazize “urupfu rusanzwe” kuko ibyo abaganga batangaje bitemeza ko abo bapadiri bishwe n’umuntu uturutse hanze. Abandi bapadiri bo bamaze kumva uburyo bagenzi babo bapfuye baguye mu kantu. Abakirisitu b’imena muri paruwasi ya Byiza bo birinze kubyinjiramo cyane batinya kuvuguruza amakuru yatanzwe n’ubuyobozi bwa kiliziya n’inzego z’ibanze. Umukuru wa santarari ya Musha, Onesphore Habineza yagize ati” Njye nahisemo gutegereza amakuru azatangwa n’ubuyobozi bwa kiliziya na Leta. Ariko ikigaragara ni uko hari icyihishe inyuma y’ibi bintu.”
Umuyobozi wa Caritas ya Butare, padiri Rebero we ntiyemeranya n’abavuga ko padiri Musada yaba yararogewe mu rwagwa. Ati” Nabanye na padiri Musada igihe kirekire i Nyanza n’i Butare. Ntawe bagiranaga ikibazo, aho yanyuraga hose abakirisitu baramwishimiraga. Yari umuntu wita ku buzima bwe cyane kandi yanywaga gake cyane gashoboka. Ibihuha by’uko yarozwe kuri ubu sinabyemera cyangwa ngo mbihakane, si ubwa mbere tubura abapadiri.” Musada akimara gufatwa, yabanje kuvurirwa mu bitaro bya Gikonko, amaze gukomerezwa yoherezwa muri Afurika y’Epfo ari naho yaguye. Padiri Medard Cyebambe wasimbuye Musada muri paruwasi Byiza avuga ko kugeza ubu abakirisitu baho bashenguwe n’agahinda. Ati” Birababaje sinarega abakirisitu cyangwa undi uwo ari we wese kuba yararoze bagenzi banjye. Urupfu rwa Musada na Felicien rwadusize mu gahinda gakomeye. Kuheza n’ubu ntiturabyakira ntituzabibagirwa. Nta wabura kugira ibyo akeka nyuma yo kubona uko bapfuye, turagerageza guhoza abakirisitu tubasaba gusenga cyane. Imana ibahe iruhuko ridashira.”


Fabien Hakizimana, umuvandimwe wa padiri Cyebambe afite ubwoba ko uyu mupadiri nawe ashobora kwicwa, mu igihe cyose uwishe abamubanjirije akidegembya. Ati “Mpangayikishijwe n’umuvandimwe wanjye wimuriwe muri paruwasi yica abapadiri bayo. Abantu bose bavuga ko bariya bapadiri barozwe. Ntawe uzi ngo ni inde, byagenze gute, bazize iki.” Abayobozi b’akarere ka Gisagara nabo batewe impungenge n’izi mpfu
Umuyobozi w’akarere ka Gissagara wungirije ushinzwe imibereho myiza y;abaturage, Clemence Gasengayire avuga urupfu rw’abo bapadiri rwasize abaturage mu rujijo n’ubwoba budasanzwe, cyane cyane abagatolika. Ati” Abakirisitu ba paruwasi Byiza baguye mu kantu kubera urupfu rw’abapadiri babo. Urebye uko bapfuye biteye urujijo. Hari byinshi byo gukemanga . Kuri ubu muri rusange ibintu byasubiye mu buryo.” Ku wa 19 Kamena, Musenyeri wa Diyosezi wa Butare, Philippe Rukamba yasuye paruwasi ya Byiza ahumuriza abakirisitu, abasaba gutegereza ibizamini bya nyuma byo kwa muganga bikemeza niba koko abo bapadiri bararo Yanditswe na LA NOUVELLE RELEVE MUHABURA.RW"
11,iyobokamana,religion,http://muhabura.rw/amakuru/iyobokamana/article/ndahiro-tom-yatanze-ubutumwa-kuri-papa-francis-ku-byakozwe,Ndahiro Tom yatanze ubutumwa kuri Papa Francis ku byakozwe na Kiliziya ya Kabgayi," Mgr Smaragde Mbonyintege wa Diyosezi ya Kabgayi ahakana ko bafite gahunda yo kwifatanya n’abapadiri mu kwizihiza yubile y’imyaka 25 barimo abahamijwe ibyaha bya Jenoside, umushakashatsi kuri Jenoside Tom Ndahiro akavuga ko nta kindi Mbonyintege yakora atari ukubihakana, ariko ko bikojeje isoni Umushumba wa Diyosezi ya Kabgayi, Smaragde Mbonyintege, aravuga ko nta gahunda kiliziya gatulika ifite yo kwifatanya n’abapadiri barimo abajenosideri mu kwihiza yubile y’imyaka 25. Ibi arabihakana hashingiwe ku butumire bwanditswe mu izina rye ariko akavuga ko atari we wabwanditse. Ni ibaruwa y’ubutumire yakwirakwijwe ku mbuga nkoranyambaga nka Twitter. Umwe mu bayikwirakwije ni umushakashatsi kuri Jenoside yakorewe Abatutsi, Tom Ndahiro, wemeza ko iyi baruwa yanditswe na Kiliziya Gatulika, ati “Ni bo bayanditse, ibyo kuyihakana birumvikana ko ari amatakirangoyi”. Tom Ndahiro, kuri Twitter, yabwiye Umushumba wa Kiliziya gatulika ku Isi, Papa Francis (@Pontifex) ko ibyakozwe na Kiliziya ya Kabgayi, byo gutangaza ko izifatanya n’abapadiri bizihiza yubile barimo abakoze jenoside (Rukundo Emmanuel na Ndagijimana Joseph), bikojeje isoni. 
Mgr Smaragde Mbonyintege wa Diyosezi ya Kabgayi ahakana ko bafite gahunda yo kwifatanya n’abapadiri mu kwizihiza yubile y’imyaka 25 barimo abahamijwe ibyaha bya Jenoside
Magingo aya Mgr Mbonyintege ntabwo ari mu Rwanda. Ari mu nama i Kinshasa muri Repubulika Iharanira Demokarasi ya Kongo. Ubutumwa bwe bunyomoza buragira buti, “Njye nibaza n’uwabitangaje uwo ari we, icyo yashakaga. Ntabwo ari byo, ntabwo ari byo! Nabyumvise, tuzakora yubile y’abapadiri bitwaye neza bari mu gihugu. Ayo ni yo makuru twabatangariza.” Abajijwe uwo akeka waba wanditse ubwo butumire bwazamuye uburakari bwa benshi, Mgr Mbonyintege yagize ati “Ubwo butumire uwabukoze ni ibyo yiyandikiye ntaho bihuriye n’ubutumwa bw’umwepiskopi kuko ntabwo nakoze njyewe. Abazakorerwa yubile ni abari mu gihugu, ntabwo ari abafunze cyangwa abari mu mahanga. Abazakorerwa yubile ni batatu.” Nyuma yo kumva Mgr Mbonyintege ahakana ibyo kwandika iyi baruwa, Izubarirashe.rw ryashatse kumenya aho Tom Ndahiro yayikuye, yanga kuhatubwira ariko aduhamiriza ko yayihawe n’umuntu wo muri kiliziya kandi yizeye cyane ku buryo adatekereza ko yamupfunyikiye ikibiribiri. Ati “Ikibazo ni ukuvuga ngo, nibasohore lisite bariya bantu batarimo kuko ni abantu bari bagiye gukora yubile y’imyaka 25, icya kabiri nibavuge position yabo (aho bahagaze) ku muntu wakoze jenoside, ko amategeko y’isi yabahannye bo babagenje gute?” Tom Ndahiro avuga ko kuba kiliziya ibihakana n’ubundi nta kindi yakora atari ukubihakana. Ati “Ntabwo twavuga ababiduhaye kugira ngo batabamerera nabi, ariko birahari ntabwo duhubuka dutyo. Mu gihe gito nerekanye umupadiri wakatiwe ufungiye ku Gisenyi warimo asomana misa na musenyeri…” Aha yakomozaga ku mupadiri witwa Edouard Ntuliye wakatiwe gufungwa burundu nyuma yo guhamwa n’uruhare muri jenoside yakorewe Abatutsi ugaragara ku ifoto ari kumwe na Musenyeri wa Diyosezi ya Nyundo Anaclet, barimo basoma misa muri gereza, iyi foto na yo Tom Ndahiro akaba yayishyize kuri Twitter. Abajijwe n’umunyamakuru w’Izubarirashe.rw aho yo yayikuye, yabaye nk’utangara ati “Erega mwibimbaza mugende murebe, nonese ntihari abafungwa imbere yabo? Erega ntabwo bari bonyine, hari n’abapadiri bandi babiri.” Mgr Mbonyintege avuga ko mu mategeko ya kiliziya gatulika bitemewe ko umupadiri wakatiwe uri muri gereza asoma misa, akavuga ko adakeka ko ibyo byabayeho, ko ababikwirakwije babeshya. Tom Ndahiro ushinjwa kubeshya ariko, akabaza ati “Ko ubutumire bwabo ubusanzwe butangwa mbere y’amezi abiri, ubu ngubu bazabukora ryari? (cyane ko yubile izaba kuwa 16 Nyakanga 2016).” Ashingira kuri ibi yemeza ko ubutumire yakwirakwije adashidikanya ko bwanditswe na kiliziya gatulika kuko yubile isigaje ukwezi kutagera no kuri kumwe. Musenyeri Mbonyintege avuga ko nagera mu Rwanda gukora ubwo butumire ari cyo kintu azaheraho, agahakana yivuye inyuma ko ubwakwirakwijwe ari ubwabo, agasaba abantu kutabuha agaciro, ati “ni iby’abantu bikorera ku bwo gushyushya imitwe, ibyo mwe kubyitaho.” Ku kibazo cy’umupadiri wagaragaye yambaye imyenda ya gipadiri asoma misa ari kumwe na Musenyeri wa Diyosezi wa Nyundo, byo avuga ko adakeka ko byabaye, ko umupadiri wakatiwe atemerewe gusoma misa, ariko ko kuba yakwambara umwenda wa gipadiri byo ntawe byagakwiye gutangaza. Ati “Ikibazo mugomba kumva, nka Leta, iyo umuntu ari umujenosideri aba ari Umunyarwanda nk’abandi. Leta iramutunga iramugaburira, iramwambika, nonese umupadiri wakoze jenoside ni we utatungwa, ni we utagaburirwa nk’abandi? Ntabwo akorerwa ibirori, ntabwo avuga misa, keretse igihe bavuze ko ari umwere cyangwa se afunguwe arangije ibihano. Ariko igihe ari muri gereza afunzwe arasurwa nk’izindi mfungwa zose, ahabwa ukarisitiya nk’abandi kuko biba bifatwa nk’aho yicujije. Iyaba bayisomaga ntabwo twagombaga kujyayo (abapadiri baturuka hanze ya gereza). Tujyayo kuzisoma kandi bahari, zisomwa n’umupadiri uvuye hanze. Umunyamakuru: Ariko uriya biragaragagara yambaye imyenda ya gipadiri asoma misa… Mgr Mbonyintege: Ariko se kwambara abandi baba barimo bo ntibaba bambaye? Nta kintu kimubuza kuyambara kuko niba imfungwa tuzikurikiranira hafi, tukazigaburira tukazambika, ntabwo bimubuza kuba ari umunyacyaha, ariko hariho uburenganzira bw’ibanze bugenerwa imfungwa. Via:Izuba

 Yanditswe na Ubwanditsi/Muhabura.rw"
11,iyobokamana,religion,http://muhabura.rw/amakuru/iyobokamana/article/papa-francis-yavuze-ko-kiliziya-gatolika-ayoboye-ikwiye,"Papa Francis, yavuze ko Kiliziya Gatolika ikwiye gusaba imbabazi abatinganyi"," Papa Francis, yavuze ko Kiliziya Gatolika ayoboye ikwiye gusaba imbabazi abatinganyi kubera uburyo yabahaye akato mu gihe cyashize. Ibi yabivuze ubwo yari avuye muri Armenia ku Cyumweru mu kiganiro yagiranye n’itangazamakuru ari mu ndege.
Umunyamakuru yamubajije niba yemeranya n’umwe mu bajyanama be uherutse gutangaza ko Kiliziya ikwiye gusaba imbabazi kubera yabahaye akato.
"
11,iyobokamana,religion,http://muhabura.rw/amakuru/iyobokamana/article/umushumba-wa-kiliziya-gatolika-yahumurije-ibihumbi-by,Umushumba wa Kiliziya Gatolika yahumurije ibihumbi by’abanya-Armenia mu muhango wo kwibuka jenoside yabakorewe," Umushumba wa Kiliziya Gatolika yahumurije ibihumbi by’abanya-Armenia bari bateraniye mu murwa mukuru Yerevan, abasaba kwifashisha ingufu z’urukundo mu guhindura ibikomere “isoko y’imbabazi n’amahoro” no gushaka ubwiyunge n’igihugu cy’abaturanyi cya Turikiya. Ubwo yasuraga urwibutso rwa Jenoside muri Yerevan, Papa yanditse mu gitabo cy’abashyitsi ati “Kwibuka ntibigomba gupfobywa cyangwa ngo byibagirane, kandi kwibuka ni isoko y’amahoro n’ahazaza heza.” Papa akomeza avuga ko kwibuka byuzuye urukundo bifasha umuntu gushaka ibisubizo bishya, aho icyari urwango gihinduka imishinga y’ubwiyunge. Gusa ibyo Papa yavuze ntibyanyuze Leta ya Turikiya, kuko Minisitiri w’Intebe wungirije Nurettin Canikli yavuze ko ayo magambo ye adakwiriye kuvugwa. Gusa mu isengesho rya Papa Francis yasabye Imana guha abanya-Armenia na Turikiya imbaraga ziberekeza mu nzira y’ubwiyunge. The NewYork Times yatangaje ko ubwo Papa yaherukaga kuvuga amagambo nk’aya muri Mata 2015, Turikiya yahise ihamagaza igitaraganya Ambasaderi wayo i Vatican, hashira amezi 10 nta wundi bohereje. Jenoside yakorewe abanya-Armenia yahitanye ababarirwa muri miliyoni n’igice, ikozwe n’ubwami bwa Ottoman, ariko Turikiya ntivuga rumwe n’abita ubwo bwicanyi ‘Jenoside’. 

Yanditswe na Eddie Mwerekande/Muhabura.rw"
11,iyobokamana,religion,http://muhabura.rw/amakuru/iyobokamana/article/abafurere-bo-mu-rwanda-bafite-impungenge-zo-gukendera,Abafurere bo mu Rwanda bafite impungenge zo gukendera burundu," Abasore b’Abanyarwanda bagana inzira yo kwiha Imana “Ubufurere” bararushaho kugabanuka ndetse n’abagezeyo bagakurikirana inyungu bamara kuzibona bakigarukira mu buzima busanzwe. Iki kibazo gihangayikishije cyane abihaye Imana b’Abafurere Maristes bo mu Rwanda, bavuga ko bibagiraho ingaruka nyinshi, zirimo umurimo wo kurera abana benshi cyane barenze ubushobozi bwabo no kuba bafite impungenge z’ejo hazaza habo, igihe abarimo bazaba bashaje. Furere Rusanganwa Protais uyobora ishuri TTC Mururu yabwiye Imvaho Nshya ko kugeza ubu umubare w’abasore babagana ari muke cyane, aho bafite abafurere 25 gusa kandi hakurikijwe imirimo bakenewemo bagombye kuba nibura nka 50. Avuga ko aba 25 kandi na bo, bose badakora mu Rwanda gusa kuko hari n’abari mu bihugu byo hanze, akabona ari ikibazo cy’ingorabahizi. Avuga ko Jenoside yakorewe Abatutsi mu 1994 yashegeshe cyane uyu muryango, kuko uretse guhitana abana benshi barererwaga mu mashuri yabo, n’abarimu babigishaga, Abafurere Maristes 7 na bo bishwe ku buryo byasize icyuho gikomeye cyane. Abajijwe impamvu abona abasore batakitabira kwiha Imana, yagize ati “Ntabwo ari uko bataza. Baraza ahubwo usanga baza bakurikiye izindi nyungu, nk’amashuri kuko ahenda cyane kandi twe tubigisha ku buntu, bakagera kure mu mahanga biga batarishye, barangiza ibyo hanze, cyane cyane imirimo yinjiza menshi, n’ibindi bihari bikabakurura kuko baba bafite ubumenyi bukenewe, abenshi bagahita bavamo bakigendera.’’ Ikindi abona kibakuramo ni uko ubundi ugiyemo arahirira kwiyemeza ubukene, aho umuntu atagira umutungo yigengaho, kandi bamwe baba bashaka gufasha imiryango yabo, atanga urugero nko ku baba barasigaye bonyine cyangwa barasigaye ari mbarwa mu miryango yabo kubera Jenoside yakorewe Abatutsi. Abo ngo babona batazabishobora bagahitamo kuvamo bakajya gushaka akazi ahandi bazigengaho no kungura umuryango wabo bashaka abagore. Avuga ko bituma bavunika ndetse bamwe bakanavunika cyane kugeza ubwo bahabwa ibiruhuko bitari ngombwa, ariko ko babaye benshi byafasha. Yagize ati “Nk’ubu hano hari abanyeshuri benshi cyane kandi turi Abafurere 4 gusa, tugomba kuyobora no kwigisha, ugasanga biratuvunnye cyane kandi n’ahandi ni ko bimeze, ku buryo hari n’abaduha amashuri twitaho tukayanga kuko tutayashobora.” Avuga ko bagiye gukora ubukangurambaga bahereye ku bana biga mu byaro bakabakundisha uyu muryango, kugira ngo babone abawuzamo, akavuga ko ikibazo kiri hose, ku buryo amaherezo bizakorwa ku rwego rwa Kiliziya Gatulika yose. Ibi byanakozwe n’umushumba wa Diyoseze Gatulika ya Cyangugu, Musenyeri Bimenyimana Jean Damascène; ubwo yari muri TTC Mururu mu kwizihiza Mutagatifu Marcellin Champagnat washinze uyu muryango, yakanguriye abanyeshuri bahiga kuza kuziba icyuho kiri mu bihaye Imana bake muri rusange kandi ko bazakirwa neza.
 Yanditswe na Ubwanditsi/Muhabura.rw"
11,iyobokamana,religion,http://muhabura.rw/amakuru/iyobokamana/article/islam-mu-rwanda-yabonye-umuyobozi-mushya,Islam mu Rwanda yabonye umuyobozi Mushya," Mufti mushya w’Idini ya Islam mu Rwanda, Sheikh Salim Hitimana yatangaje ko agiye kurwanya iterabwoba ryitirirwa abayisilamu bo mu Rwanda aho riva rikagera. Ibi uyu muyobozi mushya w’umuryango w’abayisilamu mu Rwanda (RMC)yabitangaje mu muhango w’ihererekanyabubasha n’uwo asimbuye wabaye kuri uyu wa Gatandatu tariki ya 3 Kamena 2016. Yagize ati “ Ndemeza ko ishusho y’abayislamu bo mu Rwanda ikiri nziza kandi turifuza ko yakomeza kuba nziza igihe cyose , n’utwo tubazo twabonetse twabonetse ku bantu bakeya cyane cyane ko abayislamu benshi badafite imyumvire y’iterabwoba kandi turi mu nkundura yo guhashya ibitekerezo nk’ibyo byototeye bamwe mu rubyiruko rwacu.” Mufti Sheikh Salim Hitimana yakomeje ashimangira ko afite ingamba zikomeye zo kurwanya iterabwoba ryitirirwa idini ya Islam. Yagize ati “ Ingamba zo kurirwanya zo zirahari kandi nyinshi ndetse zirimo no kugerageza no kuba twagera ku rwego rwo gushaka bariya bantu twibaza ko baba bafite ibitekerezo nka biriya tukabegeranya tukabashyira hamwe mu rwego rwo kugira ngo tubigishe tunabaha ishusho ndetse n’inyigisho z’ukuri za islam zitandukanye n’iriya myumvire kugira ngo ibavemo.” Uretse kurwanya iterabwoba ryitirirwa idini ya Islam, Mufti Sheikh Salim Hitimana yanemeje ko agiye kwita ku ireme ry’uburezi cyane cyane mu bigo by’abayisilamu birimo n’ibyigisha imyuga mu rwego rwo kuzamura urubyiruko mu bihe biri imbere. Mufti ucyuye igihe Sheikh Kayitare Ibrahimu, we yasabye umuyobozi mushya w’abayisilamu mu Rwanda gukomeza kunga ubumwe mu bayisilamu bo mu Rwanda. Yagize ati “ Imbogamizi ikomeye ni imwe nta yindi ni ubumwe bw’abayisilamu kuko amakimbirane yaranze abayisilamu ubwabo no mu nzego zabo zitandukanye.” Yakomeje avuga ko icyamushimishije ari uko asoje manda uku gushyamirana kose kwagiye kugaragara mu nzego zose zitandukanye za RMC kwararangiye, abayizilamu bose bavuga rumwe, ku buryo yizeye ko ikigiye kujyaho ari ugutangira kureba uko bakomeza kubaka uyu muryango. Yanditswe na Ubwanditsi/Muhabura.rw"
11,iyobokamana,religion,http://muhabura.rw/amakuru/iyobokamana/article/bukavu-urugendo-rw-amahoro-rwahuje-abakirisitu-gatorika-b,Bukavu: Urugendo rw’amahoro rwahuje abakirisitu Gatorika b’Abanyarwanda n’Abanye Congo," Mu rwego rwo gushimangira ubufatanye n’ubuvandimwe busanzwe buranga Diyoseze gatulika ya Cyangugu yo mu Rwanda na Arikidiyoseze ya Bukavu muri RDC, abakirisitu bagera ku 3000 barimo abagera kuri 500 baturutse muri Diyoseze gatulika ya Cyangugu bahuriye mu rugendo rw’amahoro n’igitambo cya misa i Bukavu. Mu rugendo rw’ibilometero birenga 6 kuva ku mupaka w’u Rwanda na RDC wa Rusizi ya mbere mu karere ka Rusizi, kugera ku cyicaro cya Arikidiyoseze gatulika ya Bukavu, mu mujyi rwagati wa Bukavu, aba banyarwanda n’abanyekongo berekanye ko ari abavandimwe koko. Mu rugendo bakoze baririmbaga indirimbo zihimbaza Imana, bagaragaza ibyiza byo kubana kivandimwe nk’abana b’Imana imwe. Mu gitambo cya misa cyanitabiriwe na Minisitiri w’intara ya Kivu y’amajyepfo ushinzwe ubutegetsi bw’igihugu, umutekano, umuco no kwegereza abaturage ubuyobozi, Pasiteri Eciba Mboko Lutho na Perezida w’inteko ishinga amategeko y’intara ya Kivu y’amajyepfo Emile Baleke, abakirisitu bibukijwe guharanira amahoro. Musenyeri François Xavier Maroyi, umushumba wa Arikidiyoseze gatulika ya Bukavu, yabwiye iyo mbaga ko kiliziya zombi zafashe umurongo wo guharanira amahoro n’ubufatanye mu bakirisitu babo. Yakomeje avuga ko buri wese agomba guharanira ko mugenzi we abaho neza, ikiyaga cya Kivu n’umugezi wa Rusizi ntibibe umupaka, ahubwo bigafatwa nk’isangano rihuza abavandimwe bombi, bakagenderanira nta nkomyi. Minisitiri Eciba Mboko Lutho, yagize ati:“ Abanyarwanda n’abanyekongo turi abavandimwe kuva kera, nubwo muri kano gace dutuyemo hagiye hagaragara umutekano muke watewe n’intambara zagiye zihibasira, hakaba n’imitwe y’abagizi ba nabi yakomeje kuhashinga ibirindiro, bigasa n’ibihungabanije umubano w’abaturage bacu. Ariko turishimira ko icyizere cyagarutse, mukaba mukora ibikorwa byinshi bibahuza, nk’ibi by’amasengesho, ubusabane, ubucuruzi n’ibindi, tugashimira abasenyeri bombi imbaraga mushyira mu kubanisha abaturage bacu, tukaba tubari inyuma muri ibi bikorwa byiza mukora.” Musenyeri Bimenyimana Jean Damascène, umushumba wa Diyoseze gatulika ya Cyangugu, yatangarije Imvaho Nshya ko hamaze gukorwa byinshi mu mubano mwiza w’abakirisitu ba Diyoseze zombi, bikaba bigomba kongerwamo ingufu bigakomeza. Yagize ati:“Twashyizeho ihuriro COSOPAX ry’abagore bakora ubucuruzi bwambukiranya imipaka muri Diyoseze za Cyangugu, Uvira, Bujumbura na Arikidiyoseze ya Bukavu, rihuje abagore 60, hateganijwe n’ibindi byinshi tuzahuriraho. Kuba tubasha guhuza imbaga ingana gutya y’ibihugu byombi, bagasengana, bagasabana nta bwishishanye, ni intambwe ikomeye yatewe mu mubano w’abaturage bombi kandi tuzayikomeza, tukifuza ko yagera mu madini n’amatorero yose, ari yo mpamvu nazanye na bamwe mu bapasiteri ngo baturebereho.” Abakirisitu na bo bagaragaje ibyishimo baterwa n’ibi bikorwa byiza bibahuza, biyemeza gukomeza kubishyigikira.

 Yanditswe na Ubwanditsi/Muhabura.rw"
11,iyobokamana,religion,http://muhabura.rw/amakuru/iyobokamana/article/minisitiri-w-intebe-yitabiriye-umuhango-wo-kwimika,Minisitiri w’Intebe yitabiriye umuhango wo kwimika Musenyeri wa Diyosezi ya Nyundo," Ubwo yari mu birori byo kwimika Umushumba mukuru wa Diyosezi Gaturika ya Nyundo, Mwumvaneza Anaclet , Minisitiri w’Intebe Murekezi Anastase yongeye gusaba abanyamadini bamamaza ibihuha n’ubuhanuzi bw’ibinyoma ko bakwihana.  Umuhango wo kwimika Musenyeri mushya wa Diyosezi Gatolika ya Nyundo wabaye ejo hashize ku wa gatandatu tariki ya 21 Gicurasi 2016. Muri uyu muhango, Musenyeri Mwumvaneza Anaclet yasimbuye Alexis Habiyambere. Uyu muhango witabiriwe na Minisitiri w’Intebe Murekezi Anastase wasabye Abanyarwanda, abanyamadini n’amatorero guhora babyaza umusaruro amahirwe bahabwa n’ubuvandimwe, kuko ubuvandimwe babutozwa na gahunda ya “Ndi Umunyarwanda” ifasha komora ibikomere Abanyarwanda batewe n’ibihe bibi igihugu cyanyuzemo. Minisitiri w’Intebe akaba yaraboneyeho kwamagana abanyamadini bitwaza amadini yabo bakayifashisha mu kwamamaza ibihuha n’ubuhanuzi bw’ibinyoma, maze abasaba kwihana. Ati “Dukwiye kubana n’Imana duharanira kubana neza nk’abanyagihugu, dukunda igihugu n’abagituye.” Murekezi akaba yarasabye abanyamaini n’amatorero kurwanya abafite ibitecyerezo bibi birimo gusenya, kwiba, amacakubiri, bakayoboka inzira y’Imana n’inzira y’iterambere ry’u Rwanda. Yavuze ko iyo nzira nziza izirana n’amakimbirane. Minisitiri w’Intebe yavuze ko ibibazo byose bikwiye gukemuka, dore ko ahanini biterwa n’imiryango itakigendera ku ndangagaciro na kirazira y’umuco nyarwada. Yavuze ko Abanyarwanda bose nibakundana bizatuma igihugu kirushaho gutera imbere. Murekezi akaba yaravuze ko leta izashyigikira imibereho myiza ya Diyosezi ya Nyundo kuko ihuye na gahunda ya leta yo guteza imbere Abanyarwanda. Yashimiye Musenyeri Habiyambere uruhare yagize mu guteza imbere Abakirisitu n’abaturage muri rusange. Yasabye Musenyeri mushya Mwumvaneza Anaclet kugira uruhare mu guhanangana n’ibibazo byose biri muri Diyoseze ye. Yanamusabye gukomeza amateka iyi diyoseze yasigiwe na Musenyeri Aloyizi Bigirumwami washize Diyosezi Gaturiaka ya Nyundo, akanaba musenyeri wa mbere w’u Rwanda w’Umwirabura. Yamusabye kugendera ku nama nziza azakomeza kugirwa na Musenyeri ucyuye igihe. Yongeyeho ko Guverinoma y’u Rwanda ishima uburyo higishwa ijambo ry’Imana, ikanashima Kirizaya Gaturika ubufatanye mu burezi, ubuvuzi, imibereho myiza y’abaturage, ubumwe n’ubwiyunge. Ati “Turifuza gukomeza gukorana neza, duharanira kwihutisha iterambere ry’Abanyarwanda muri rusange.” Musenyeri Habiyambere Alexis ucyuye igihe yari amaze imyaka 19 ayobora Diyosezi Gatolika ya Nyundo, akaba agiye mu kiruhuko cy’izabukuru. Yashimye abakirisitu n’abaturage bahinduye imyumvire bakamufasha kugera ku byo yari yari yariyemeje. Naho Musenyeri Mwumvaneza Anaclet yashimiye Perezida Paul Kagame uburyo ashyigikiye Kiriziya Gaturika n’Abanyarwada muri rusamge mu iterambere ryabo. Yijeje gukomeza umurongo abamubanjirije batangiye wo guteza imbere iyi diyoseze.
Kugeza ubu Diyosezi Gatolika ya Nyundo ifite abapadiri bakababaka 100, n’abadiyakoni n’abapadiri icyenda bazabuhabwa uyu mwaka. Iyi diyosezi ifite amaparuwasi 24. Musenyeri mushya wimitswe, Mwumvaneza Anaclet, ni uwa gatanu mu bayoboye iyi Diyosezi imaze imyaka 64 ishinzwe.


 
Yanditswe na Ubwanditsi/Muhabura.rw"
11,iyobokamana,religion,http://muhabura.rw/amakuru/iyobokamana/article/rubavu-umuyobozi-w-itorero-ry-abadivantisiti-yahaye-u,Rubavu:Umuyobozi w’Itorero ry’Abadivantisiti yahaye u Rwanda Umugisha," Umuyobozi W’Itorero ry’Abadivantisiti b’Umunsi wa Karindwi, Ted Wilson, yahamije umugisha Imana yahaye ubutaka bw’u Rwanda mu ruzinduko yagiriye mu karere ka Rubavu guhera kuri uyu wa Gatanu. Ted Wilson, wageze mu Rwanda guhera ku mugoroba wok u wa Kane yakiriwe bidasanzwe mu Karere ka Rubavu aho azamara ibyumweru bibiri mu ivugabutumwa rigamije gukangurira abanyarwanda kugandukira Imana bumvira amategeko yayo n’ay’igihugu. Iri vugabutumwa riteganyijwe mu turere 30 tw’u Rwanda rizakorerwa mu duce dusaga 2300. Akigera mu karere ka Rubavu kuri uyu wa gatanu, Ted Wilson yakiranywe ibyishimo byinshi n’imbaga y’Abadivantisiti bari bamaze iminsi myinshi bamwiteguye cyane ko ibikorwa byo kumwitegura byari bimaze igihe kitari gito bikorwa. Ted Wilson yavuze ko na we yashimishijwe n’uburyo yakiriwe n’abakirisito, anavuga ko ubutaka bw’u Rwanda bwahawe umugisha ndetse yongera gusaba Imana gukomeza kurwongerera imigisha. Yahamije ko kuba u Rwanda rufite ibyiza nyaburanga byinshi n’umutekano usesuye nta gisa na byo, ati “Mufite igihugu cyiza gituje, ni ahantu nabonye heza ho kuba; muri Abanyamugisha banyarwanda. Naje kubasura ngira ngo tumarane ibyumweru bibiri nabakunze cyane kandi nakunze igihugu cyanyu muratekanye. Ubutumwa nzatanga mfite icyizere ko buzacengera imitima kuko ibisabwa byose mubyujuje murusheho gukundana.” Abakirisito b’Abadivantisite bavuga ko uku gusura u Rwanda n’Akarere ka Rubavu by’umwihariko hari umusaruro mwinshi bizatanga yaba mu ivugabutumwa ndetse no mu bikorwa bifatika dore ko hazabaho kuvura abaturage ku buntu, kuremera abatishoboye n’ibindi. Murenzi Janvier, Umuyobozi w’akarere ka Rubavu wungirije ushinzwe iterambere, imari n’ubukungu yishimiye uru ruzinduko anavuga ko ari amahirwe menshi ku baturage muri rusange. Yagize ati “Uyu ni umugisha udasanzwe ku Rwanda cyane abakiristo kuko ni amahirwe adapfa kubonwa n’igihugu icyo aricyo cyose. Uru ruzinduko ruzafasha mu iyogezabutumwa no mu buzima busanzwe bwongera ubukungu bw’Akarere muri rusange. Iirimo yo kwitegura yakozwe neza kandi yatanze akazi abaturage barinjiza, amahoteli agiye kwakira abashyitsi, turabona inyungu zizagera ku bantu benshi muri rusange.” Yakomeje ashimira uburyo Abadivantisiti bakomeje gufasha mu iterambere ry’ibikorwa remezo mu karere ka Rubavu no mu gihugu muri rusange. Biteganyijwe ko Ted Wilson azigishiriza ku itorero y’Abadiventiste ryitwa Gate of Hope riri mu mujyi wa Gisenyi i Rubavu.Src:Imvaho




Yanditswe na Ubwanditsi/Muhabura.rw"
11,iyobokamana,religion,http://muhabura.rw/amakuru/iyobokamana/article/ese-waba-uzi-ibitangaza-bitanu-biruta-ibindi-byose,Ese Waba uzi ibitangaza bitanu biruta ibindi byose ?," Abantu benshi, cyane cyane mu Matorero y’Ubutumwa Bwiza, yizera Yesu (Evangelical churches), bifuza kubona ibitangaza by’Imana, kandi koko birakenewe (Abaheburayo 2: 4). MUHABURA.RW  yabashakiye Ibitangaza bitanu biruta ibindi byose, ngo bitumen nawe  ibindi ubishaka kurushaho.  1.Kuremwa n’Imana  Iki ni igitangaza kibimburira ibindi byose, kuko Ibyanditswe Byera bitubwira ko Imana yaremye umuntu mw’ishusho yayo (Itangiriro 1: 26-27). Kandi wibuke ko Imana yakuremye kubera ubushake bwayo (Ibyahishuwe 4:11). Kuko iyo Imana itakurema ubu uba uri ubusa gusa, kandi nta n’uwakizwa ngo azajye mw’Ijuru atarabanje kuremwa! Imana ihabwe icyubahiro, kandi ishyirwe hejuru.
 Iki gitangaza cyo ntawe utaragikorewe, uriho wese yakagombye guha Imana icyubahiro.

2.Kumva Inkuru nziza y’agakiza Kumva Inkuru Nziza y’Agakiza gatangwa ku buntu kubwo kwizera Yesu Kristo, Umwana w’Imana (Abefeso 2:8), ni igitangaza gikomeye cyane, kuko ntawakwizera atumvise, “kuko kwizera kuzanwa no kumva, kumva kukazanwa n’ Ijambo rya Kristo” (Abaroma 10: 14, 17). Hari abantu benshi bapfira mu byaha batumvise Inkuru Nziza y’Agakiza, barumvise inyigisho z’ibinyoma zitera kurimbuka.
Hari ibihugu byinshi, ubu bigera hafi kuri 50! bitemera ko Inkuru Nziza y’Agakiza ibwirizwa-dukwiriye kubibuka mu masengesho, kandi Imana yadushoboza, tumaze kuzura Umwuka wera, tukabashyira Ubutumwa Bwiza.

3. Guhinduka Icyiremwa gishya   Guhinduka icyaremwe gishya, umwana w’Imana, n’umuragwa w’ubugingo buhoraho, kubwo kwihana ibyaha (kubabazwa n’ibyaha, ukabyatura, ukabireka burundu) no kwizera Yesu Kristo, Umwuka Wera akaguturamo (Yohana 1: 12/2 Abakorinto 7: 10/Abaroma 8: 15-17). Iki gitangaza kirakomeye cyane, kuko utarakiriye icyo gitangaza, ntabwo azajya mw’Ijuru, ahubwo azarimbuka iteka ryose, mu muriro utazima (Ibyahishuwe 21: 8).  4.Kunesha icyaha  Ibyanditswe Byera bitubwira ko icyibi kidakwiriye kutunesha, ahubwo dukwiriye kuneshesha ikibi icyiza (Abaroma 12: 21). Iki ni igitangaza nacyo gikomeye cyane, kuko unesha niwe ufite icyo azaragwa mu bwami bw’Imana (Ibyahishuwe 2: 7, 11, 17, 26/ 3: 5, 12, 21). Nicyo gituma, niba koko warakiriye Yesu Kristo nk’Umukiza n’Umwami, ukwiriye gusaba Imana ikakuzuza Umwuka Wera, kubika mu mutima Ijambo ry’Imana no gurihishurirwa ngo ubashe kunesha icyaha (Abafiripi 4: 13/ Zaburi 119 : 11, 130). Kunesha ni kimwe mu bimenyetso biranga abana b’Imana nyakuri (1 Yohana 5: 4-5).  5. Gupfa upfiriye  mu  Mumwami Yesu  Ijambo ry’Imana ritubwira ngo hahirwa abapfa bapfira mu Mwami wacu (Ibyahishuwe 14: 13). Kuki iki gitangaza aricyo kiruta ibindi bitangaza byose?
Iherezo ry’ikintu riruta itangiriro ryacyo (Umubwiriza 7: 8)
Umunsi wo gupfamo uruta umunsi wo kuvukamo (Umubwiriza 7: 1)
Urupfu rw’abakunzi b’Uwiteka ni urw’igiciro cyinshi mu maso yayo (Zaburi 116: 15)
Imiruho yose iba ishize, umuntu atabarutse amahoro, ategereje ingororano ze (Ibyahishuwe 14: 13) Umuntu aba akijijwe ibyago byenda kuza (Yesaya 57: 1-2)
Bene Data, dukwiriye kwihangana kugeza igihe Yesu Kristo azazira, kandi, dukwiriye kuguma muri Yesu, nawe akaguma muri twe kugeza igihe tuviriye mu mubiri, cyangwa agarutse (Yakobo 5: 7-8/ Yoh. 15: 4-5) Niho Agakiza kacu kazaba kagize agaciro kako. Yanditswe na Sarongo Richard/Muhabura.rw"
11,iyobokamana,religion,http://muhabura.rw/amakuru/iyobokamana/article/bagore-mwubahe-cyane-abagabo-banyu,"Bagore, mwubahe cyane abagabo banyu!"," “ Bagore, mugandukire abagabo banyu.”—ABEFESO 5:22. 1. Kuki kumvira umugabo akenshi bigorana?
 MU BIHUGU byinshi, iyo umugabo n’umugore bashyingiranywe, umugeni ahiga umuhigo avuga ko azubaha cyane umugabo we
. 
Icyakora, uburyo abagabo benshi bafata abagore babo butuma guhigura uwo muhigo byoroha cyangwa bikagorana. Ariko rero, umuryango wari watangiye neza. Imana yakuye urubavu mu muntu wa mbere, ari we Adamu, iruhinduramo umugore. Adamu yavuganye ibyishimo ati “uyu ni igufwa ryo mu magufwa yanjye, ni akara ko mu mara yanjye.”—Itangiriro 2:19-23. 2. Ni gute mu bihe bya vuba aha inshingano z’abagore mu muryango ndetse n’uko babona ishyingiranwa byahindutse? 2 Nubwo umuryango wari waragize iyo ntangiriro nziza, mu ntangiriro y’imyaka ya za 60 muri Leta Zunze Ubumwe z’Amerika hatangiye poropagande yiswe kwibohoza kw’abagore, ni ukuvuga ko abagore baharaniraga kwibohoza ku butegetsi bw’abagabo. 
Icyo gihe, ugereranyije abagabo 300 ku mugore 1 bataga imiryango yabo. Mu mpera y’imyaka ya za 60, uwo mubare wari warahindutse, abagabo bata imiryango yabo baba 100 ku mugore 1. Muri iki gihe usanga abagore bavuga amagambo y’urukozasoni, bagasinda, bakanywa itabi kandi bakiyandarika kimwe n’abagabo. None se ubu ni bwo abagore barushijeho kugira ibyishimo? Ashwi da! Mu bihugu bimwe na bimwe, hafi kimwe cya kabiri cy’abantu bashyingiranwa, amaherezo baratana. Ese imihati abagore bamwe bashyizeho kugira ngo bakemure ibibazo byo mu miryango yabo, yaba yaratumye ibintu birushaho kuba byiza cyangwa byarushijeho kuzamba?—2 Timoteyo 3:1-5. 3. Ni ikihe kibazo cy’ibanze kigira ingaruka mbi ku bashakanye?
 3 Ikibazo cy’ibanze ni ikihe? Mu rugero runaka, ni ikibazo cyavutse igihe Eva yashukwaga na marayika wigometse, ari we “ya nzoka ya kera yitwa Umwanzi na Satani” (Ibyahishuwe 12:9; 1 Timoteyo 2:13, 14). Satani yagoretse ibyo Imana yigisha. Urugero, Satani yatumye abantu babona ko umuryango ubabuza kwisanzura kandi ko ugoranye. Imitekerereze akwirakwiza mu binyamakuru byo muri iyi si ategeka, igamije kwereka abantu ko inama Imana itanga atari iz’ukuri kandi ko zidahuje n’igihe (2 Abakorinto 4:3, 4).  Ariko rero, nidusuzuma icyo Imana ivuga ku birebana n’inshingano z’umugore mu muryango nta ho tubogamiye, turasanga inama zo mu Ijambo ry’Imana zihuje n’ubwenge kandi ari ingirakamaro.
Inama ku bantu bashinga imiryango 4, 5. (a) Kuki umuntu w’igitsina gore yagombye kwitonda mu gihe ateganya gushaka? (b) Ni iki umuntu w’igitsina gore yagombye gukora mbere y’uko yemerera umugabo kuzashakana na we?
 4 Hari umuburo Bibiliya itanga. Ivuga ko muri iyi si iyoborwa na Satani, n’abafite ishyingiranwa ryiza bazagira “imibabaro.” Bityo rero, nubwo ishyingiranwa ryatangijwe n’Imana, Bibiliya iburira abashyingiranwa. Umwanditsi umwe wahumekewe yavuze ibyo umugore wapfushije umugabo, bityo akaba afite uburenganzira bwo kongera gushaka ati “naguma uko ari ni ho azarushaho guhirwa.” Nanone, Yesu yatanze inama yo kudashyingiranwa ku ‘babasha kubyemera.’ Icyakora, niba umuntu ahisemo gushaka, yagombye gushaka “uri mu Mwami,” ni ukuvuga umuntu usenga Imana, wayiyeguriye kandi wabatijwe.—1 Abakorinto 7:28, 36-40; Matayo 19:10-12. 5 Impamvu umuntu w’igitsina gore by’umwihariko yagombye kwitonda mu gihe ashaka uwo babana, ni umuburo watanzwe na Bibiliya ugira uti “amategeko ahambira umugore ku mugabo we. ” Iyo umugabo apfuye cyangwa agasambana maze agatandukana n’umugore we, umugore “ntaba agitegekwa n’ayo mategeko” (Abaroma 7:2, 3).  Kubona umuntu ugahita umukunda bishobora gutuma abantu bagirana ubucuti bw’agahararo, ariko si rwo rufatiro rukwiriye rwo kugira umuryango wishimye. Ku bw’ibyo rero, umuntu w’igitsina gore utarashaka agomba kwibaza ati ‘ese niteguye gusezerana n’uyu mugabo ko nzumvira amategeko ye?’ Umuntu asuzuma icyo kibazo mbere yo gushyingiranwa, ntabwo ari nyuma yaho. 6. Ni uwuhe mwanzuro abantu b’igitsina gore benshi bashobora gufata muri iki gihe, kandi se kuki ari uw’ingenzi cyane?
 6 Muri iki gihe, ahantu henshi umuntu w’igitsina gore ashobora kwemerera umuntu umusaba ko babana cyangwa akamuhakanira. 
Ariko kandi, guhitamo neza bishobora kuba ari cyo kintu gikomeye kurusha ibindi umuntu w’igitsina gore ashobora gukora. Ibyo biterwa n’uko ashobora kuba yifuza cyane kubona umugabo umuba hafi kandi umukunda, ibyo bikaba bishoboka mu ishyingiranwa. Hari umwanditsi wagize ati “uko turushaho kumva dushaka gukora ikintu, cyaba gushaka cyangwa kuzamuka umusozi runaka, ni ko turushaho kwibwira ko ari nta kibazo gihari maze tukita gusa ku makuru atubwira ibyo twifuza kumva. ” Umuntu uzamuka umusozi aramutse afashe umwanzuro udahuje n’ubwenge, bishobora gutuma atakaza ubuzima bwe; umuntu ahisemo nabi uwo bazabana, na byo bishobora kumuteza akaga. 7. Ni iyihe nama ihuje n’ubwenge yatanzwe ku birebana no gushaka umugabo?
 7 Umuntu w’igitsina gore yagombye gutekereza cyane ku bintu bikubiye mu kugandukira itegeko ry’umugabo umusaba gushyingiranwa na we.
 Mu myaka ishize, hari umukobwa w’Umuhinde wemeye yicishije bugufi ati “ababyeyi bacu barakuze kandi baturusha ubwenge, kandi ntibashobora gushukwa mu buryo bworoshye nkatwe. . . . Jye nshobora gukora ikosa mu buryo bworoshye. ” Ubufasha ababyeyi hamwe n’abandi bashobora gutanga ni ingenzi. Hari umusaza w’Umukristo w’inararibonye umaze igihe kirekire atera abakiri bato inkunga yo kumenya ababyeyi b’umuntu bifuza kuzashyingiranwa na we no kwitegereza bitonze imishyikirano uwo muntu agirana n’ababyeyi be hamwe n’abandi bagize umuryango we. Yanditswe na Sarongo Richard/Muhabura.rw"
11,iyobokamana,religion,http://muhabura.rw/amakuru/iyobokamana/article/ibyifuzo-3-abantu-bafite-bifuza-kubaza-imana,Ibyifuzo 3 abantu bafite bifuza kubaza Imana!," Uruhurirane rw’ibibazo bitari bimwe abari mu Isi bahura nabyo , bituma rimwe na rimwe bumva hari ibibazo babaza Imana baramutse bayibonye.Hari abibaza impamvu Imana yemera ko abantu babazwa, abanti bati kuki turi ku Isi, naho abandi ngo kuki amadini yuzuyemo uburyarya n’ibindi. Abantu benshi bahuye n’ibyago cyangwa bakibonera abantu bahura na byo, ntibabona ibisubizo by’ibibazo bibaza. Hari n’abageze aho bahakana ko Imana ibaho, abandi bo bashobora kudahakana burundu ko Imana ibaho ariko bakabishidikanyaho. Abatemera ko Imana ibaho n’ababishidikanyaho, si ko buri gihe baba badafite idini babarizwamo, ahubwo ibyo baba barigishijwe n’amadini ni byo akenshi bituma bareka kwizera Imana. Bashobora gutekereza ko amadini akomeye yananiwe gusubiza ibibazo bikomeye abantu bibaza. Igishishikaje ni uko ibyo bibazo akenshi usanga ari na byo abantu bavuga ko bemera Imana baburiye ibisubizo. Reka dusuzume ibibazo bitatu abantu benshi bifuza kubaza Imana n’ibisubizo byabyo biboneka muri Bibiliya nkuko bitangazwa n’akanyamakuru k’Abahamya ba Yehova. 1.Kuki Imana ireka imibabaro ikabaho ? Abenshi baravuga bati “Niba Imana idukunda yagombye kuturinda imibabaro.” Abenshi bavuga ko kuba hariho imibabaro bigaragaza ko Imana itabaho. Ariko iyo bamaze kumenya impamvu ireka imibabaro ikabaho, bahita bemera ko Imana ibaho. Ibitekerezo by’Imana n’inzira zayo bitandukanye n’ibyacu (Yesaya 55:8, 9). Ku bw’ibyo, ntidushobora guhita dusobanukirwa ibikorwa byayo n’impamvu yifata ntihite ikora ibintu runaka. 2.Kuki amadini yuzuyemo uburyarya? Hari abashobora gutekereza bati “Niba Imana yanga uburyarya, n’abayisenga ntibagombye kuba indyarya.”
Urugero, reka tuvuge ko umubyeyi areze neza umwana we, ariko umwana akanga akamunanira, bikagera ubwo avuye mu rugo maze akitwara nabi. Uwo mubyeyi areke uwo mwana akora ibyo ashaka, nubwo atabishyigikiye? Ese byaba bikwiriye kuvuga ko uwo mubyeyi yareze nabi, tukaba twanavuga ko umwana atagira se? Urwo rugero rugaragaza ko Imana itemera uburyarya burangwa mu madini, ahubwo ko ireka abantu bagahitamo ibibanogeye. Imana yanga uburyarya burangwa mu madini (Yeremiya 7:29-31; 32:35). Ariko nanone yemerera abantu guhitamo ibibanogeye. Abenshi mu bavuga ko bemera Imana, bahitamo gukurikiza inyigisho zahimbwe n’abantu kandi bakishyiriraho amahame agenga umuco. Matayo 15:7-9. Icyakora idini Imana yemera ryo ntirirangwamo uburyarya. Yesu yaravuze ati “ibyo ni byo bose bazabamenyeraho ko muri abigishwa banjye, nimukundana” (Yohana 13:35). Urwo rukundo ntirugomba “kugira uburyarya” (Abaroma 12:9).
Amadini menshi ntiyubahiriza iryo hame. Urugero, igihe Jenoside yabaga mu Rwanda mu wa 1994, abantu babarirwa mu bihumbi bishe bagenzi babo bahuje idini, bitewe gusa n’uko badahuje ubwoko. 3. Kuki turi mu Isi? Hari abashobora kwibaza bati “ Kuki abantu babaho imyaka 80 cyangwa 90 gusa, hanyuma bagapfa? Kubaho igihe gito nk’icyo bimaze iki?” Nubwo hari abantu benshi babona ko igihe gito tumara ku Isi ari ikimenyetso kigaragaza ko nta Mana iriho, ibidukikije byo bihamya mu buryo bwuzuye ko hariho Umuremyi (Abaroma 1:20). Yabiremye abifitiye umugambi kandi kuba turiho bifitanye isano n’uwo mugambi. Imana yaremeye abantu kubaho iteka ku Isi, kandi izabikora nta kabuza. Zaburi 37:11, 29; Yesaya 55:11. Ibi ni bimwe mu bibazo abantu bamwe bifuza kubaza Imana baramutse bayibonye , nk’uko akanyamakuru ‘Réveillez vous’ ko mu Kwakira 2015 kabitangaje. Yanditswe na Ubwanditsi/MUHABURA.RW"
11,iyobokamana,religion,http://muhabura.rw/amakuru/iyobokamana/article/papa-francis-yahinduye-musenyeri-wa-diyosezi-ya-nyundo,Papa Francis yahinduye Musenyeri wa Diyosezi ya Nyundo," Papa Francis, Umushumba wa Kiliziya Gatolika yatoye Padiri Anaclet Mwumvaneza wari Umunyamabanga Mukuru wa Caritas mu Rwanda gusimbura Musenyeri Alexis Habiyambere ku buyobozi bwa Diyosezi ya Nyundo. Nk’uko bitangazwa n’urubuga rwa Vatikani, news.va, Musenyeri Alexis Habiyambere w’imyaka 76,   asimbuwe kubera ko yasabye gusezera kuko yari ageze mu za bukuru. Padiri Anaclet Mwumvaneza yavutse ku ya 4 Ukuboza 1956, avukira i Murambi, muri paruwasi ya Rulindo, muri Arkidiyosezi ya Kigali. Hagati ya 1963 na 1969 yize amashuri  abanza i Rulindo, ayarangije akomeza ajya mu Iseminari nto ya Kabgayi guhera mu mwaka wa 1969 na 1973. Mu kigero cy’imyaka 25 yaje gusubira mu iseminari nto i Kabgayi mu cyiciro cy’abigaga bakuze.

 Musenyeri Habyarimana Alexis wasimbuwe kubushumba bwa Diyoseze ya Nyundo
  Nyuma y’imyaka 4 yatangiye iseminari nkuru i Rutongo (1984-1985), ahavuye yakomeje mu cyiciro cya Filozofiya (1985-1987), akomereza muri Tewolojiya (1987-1991) muri Seminari nkuru ya Nyakibanda, muri Diyosezi ya Butare. Yahawe Isakaramentu ry’Ubusaseridoti ku ya 25 Nyakanga 1991. Ubutumwa bwe yabukoreye muri Paruwasi ya Kabuye 1991-1992 no Paruwasi y’Umuryango Mutagatifu mu mwaka wa 1992-2000, aho yavuye agiye gukomeza amasomo ye i Roma hagati y’umwaka wa 2000 na 2004 akaba yarahavanye impamyabumenyi y’ikirenga mu by’amategeko ya Kiliziya.

 Mwumvaneza Anaclet ugiye kuba umushumba wa Diyoseze ya Nyundo  Agarutse mu Rwanda yakoze ubutumwa bwe muri paruwasi Kicukiro (2004-2005), akaba yari n’umwarimu mu iseminari nkuru ya Nyakibanda; yabaye kandi umuyobozi wa Caritas ya Arkidiyosezi ya Kigali hagati y’umwaka wa 2005 na 2013. Guhera muri uwo mwaka akaba yari Umunyamabanga Mukuru wa Caritas Rwanda. Musenyeri Alexis Habiyambere ucyuye igihe yatangiye kuyobora Diyoseze ya Nyundo guhera mu mwaka wa 1997.

Yanditswe na Akayezu Snappy/Muhabura.rw"
11,iyobokamana,religion,http://muhabura.rw/amakuru/iyobokamana/article/ijambo-ry-imana-ibi-byagufasha-niba-uri-umugore-wamenye,Ijambo ry’Imana: Ibi byagufasha niba uri umugore wamenye Imana," Ubuzima tubamo bwa buri munsi usigaye ubona ingo nyinshi zitakirangwa n’ubwumvikane buhamye ndetse usanga abenshi muri bo baba wenda ugansanga mu rugo rw’umugabo n’umugore umwe arakijijwe cyangwa akunda gusenga ariko ku rundi ruhande undi nawe ntago abikozwa. aha rero twaguteguriye zimwe mu ngingo zagufasha kumenya umugore wamenye Imana 1. Ntugacire umugabo wawe urubanza kuko nta mugabo numwe unezezwa n’umugore w’ingare (abef 4.29) 2. Umugore w’umunebwe ntagira icyo yitaho. Ntanamenya ko umubiri we ukeneye gusukurwa no kwoga (imigani 24.27, imigani 20.13) 3. Hari imitekere umugabo wawe akunda? Ujye ugerageza guhinduranya amafunguro. Nta mugabo utita kw’ifunguro ategurirwa (imigani 31.14) 4. Ntukifuze ibintu cyane ku mugabo, unezezwe iteka n’ibibonetse (luka 11.3) 5. Ujye umenya kwakira neza umugabo wawe cg undi wese winjiye iwawe. Niyo yaba ari ikirahure cy’amazi ufite. Umutima n’imyitwarire myiza nibwo bwiza bw’umugore mwiza (imigani 31.11) 6. Ntukifatanye n’abagore bananiwe ingo zabo cg bananiwe urushako rwabo (imigani 22.14) 7. Urugo rwawe rugira agaciro kuko uruhaye agaciro. Kwifata nabi ntibyemewe (abaheburayo 13.4) 8. Imbuto zo munda yawe ni umugisha uva ku Mana, ujye ukunda abana bawe ubigishe neza (imigani 22.6) 9. Ntabwo ukuze cyane byagira ingaruka ku rugo rwawe ngo urutererane. Ntukareke kurwitaho ku mpamvu iyo ariyo yose. (Imigani 31.28) 10. Umugore usenga Imana (cg wizera Yesu) aba yuzuye kandi aba yujuje ibisabwa. Iteka ujye usengera umugabo wawe n’umuryango wawe. (Abates 5.27 Yanditswe na Pastor Sarongo Richard/Muhabura.rw"
11,iyobokamana,religion,http://muhabura.rw/amakuru/iyobokamana/article/abapasiteri-n-abandi-bakozi-b-imana-barinubira-imishahara,Abapasiteri n’abandi bakozi b’Imana barinubira imishahara," Abakora imirimo itandukanye mu itorero ry’abapantekote mu Rwanda (ADEPR) bazwi ku izina ry’Abakozi b’Imana, bo mu turere twa Rusizi na Nyamasheke, ntibavuga rumwe ku mishahara mishya itorero ryabo ryemeje ko bagomba kujya bahembwa, aho bamwe batayishimiye na gato. Imishahara ya bamwe mu bakozi b’Imana yagabanyijwe hagamijwe kuringaniza imishahara yabo, kuko kuba imishahara itaringaniye ngo byatezaga ibibazo bitandukanye nk’uko ubuyobozi bw’iri torero bubivuga. Iri ringaniza ry’imishahara muri iri torero ryatangiranye n’ukwezi kwa Mutarama, ngo ryari rimaze igihe ryigwaho. Ubuyobozi bwa ADEPR buvuga ko noneho abayobozi bo ku rwego rumwe bahembwa amafaranga angana, mu gihe mu bihe bishize umuntu yahembwaga bitewe n’aho ari, umushumba uri muri paruwasi yinjiza menshi agahembwa menshi, uri muri paruwasi ikennye agahabwa make, bikaba ngo byarakururaga amakimbirane muri aba Bakozi b’Imana. Umwe mu bashumba ba paruwasi mu karere ka Nyamasheke, yabwiye Imvaho Nshya ati:“Twe tumaze igihe baratubangamiye rwose.Nkanjye nahembwaga arenze 200.000 none banshyize ku mafaranga 101.000. Ubwo se azantunga n’umuryango wanjye, nzarivamo se, nzaka pansiyo y’imburagihe cyangwa?” Umuvugizi w’iri torero wungirije ushinzwe ubuzima bw’itorero, Rev. Pasiteri Rwagasana Tom, ubwo yari mu muhango wo kwimika abakozi b’Imana muri Paruwasi ya Muraza mu karere ka Nyamasheke, yasobanuye ko icyemezo cyo kuringaniza imishahara cyafashwe hagamije gukemura bimwe mu bibazo bikomeye. Yagize ati:“Kuringaniza imishahara byunguye byinshi nubwo hari bamwe batabyishimiye, ariko icya mbere ni uko byaciye ingeso ya ruswa no guhakwa, ahari hamaze gukwira imvugo yitwa ‘Agaparuwasi keza’, ushyizwe muri paruwasi ikize cyane ntashake kuyivamo, ushyizwe mu ikennye cyane agahorana ishyari ridashira kandi ari umukozi w’Imana. Hakaba abahora bapfukamye imbere y’abavugizi ngo babashyire aheza cyangwa ntibabakure aho babashyize, dusanga byaraterwaga ahanini n’imishahara bahabonaga duhitamo kuyiringaniza.” Uyu muyobozi mu itorero rya ADEPR yakomeje avuga ko byanaciye ingeso yo gupfunyikira abayobozi bakuru b’itorero amabahasha y’amafaranga, kuko hari igihe umuyobozi mukuru yatumagaho ko azasura paruwasi runaka, umushumba wayo agategura ‘ibahasha ya shefu’ kugira ngo akomeze atoneshwe. Rev.Pasiteri Rwagasana Tom yavuze ko abakozi b’Imana bakwiye kururuka mu byubahiro bishyiramo bagakorera Imana, aho kurarikira ibihembo, ibyo umuntu ahembwe bikamunyura.Src:Imvaho Yanditswe na Ubwanditsi/Muhabura.rw"
11,iyobokamana,religion,http://muhabura.rw/amakuru/iyobokamana/article/musanze-abayobozi-b-idini-ya-islam-ntibavuga-rumwe-n,Musanze: Abayobozi b’Idini ya Islam ntibavuga rumwe n’abayiharabika," Mufti w’u Rwanda, Sheikh Kayitare Ibrahim yavuze ko ingengabitekerezo y’ubutagondwa, ari kimwe mu biharabika idini rya Islam, ashishikariza urubyiruko kwima amatwi ababashukisha amafaranga na za buruse zo kujya kwiga mu mahanga, bagamije kubashora mu bikorwa by’iterabwoba.
 Mu biganiro nyunguranabitekerezo byahuje Mufti w’u Rwanda, Abayobozi b’Abayisilamu mu Ntara y’Amajyaruguru ndetse n’urubyiruko rw’aba Islam kuwa Kane tariki ya 11 Gashyantare, hagamijwe gukumira ingengabitekerezo y’ubutagondwa no gushishikariza urubyiruko kugendera kure iyo mitekerereze. Muri ibyo biganiro, Guverineri w’Intara y’Amajyaruguru, Aimé Bosenibamwe, yasabye Abayisilamu kudahishira abihisha inyuma y’idini yabo bigisha ingengabitekerezo y’ubutagondwa ahubwo ko bakwiye gutanga amakuru ku bashinzwe umutekano k’uwo bakekaho iyo mikorere. Mu kubikumira, Mufti w’u Rwanda Sheikh Kayitare Ibrahim, yasabye urwo rubyiruko kumvira abarimu babo b’idini no kwima amatwi abaza babashukisha amafaranga na za buruse zo kujya kwiga mu mahanga. Urubyiruko rw’abayisilamu rwo mu Ntara y’Amajyaruguru, rwavuze ko rugiye gushishikariza bagenzi babo kwirinda ababashuka babigisha ibijyanye n’ingengabitekerezo y’ubutagondwa n’iterabwoba, bya bamwe mu bagoreka amahame y’idini ya Islam, bagamije ahanini kuryanisha abayisilamu n’andi madini. Abo basore n’inkumi bavuze ko ari ngombwa kubana mu mahoro n’abandi bo mu yandi madini. Nkuko babigaragaza akenshi ngo kutubaha imyemerere y’abandi ni kimwe mu bishobora gukurura amakimbirane, bikaba byateza ibibazo mu gihugu. Ibyo kandi ngo byaba bitandukanye n’amahame y’idini ya Islam, abasaba gukunda igihugu, nk’uko Mutuyimana yabivuze. Yagize ati ‘‘Mu kubikumira no kubyirinda, ni ngombwa kubaha no gukurikiza ibyo abarimu b’idini ryacu batwigisha, tukirinda abatubibamo urwango no kwironda’’. Ibiganiro nk’ibyo birakorwa nyuma y’uko mu mpera za Mutarama, Mohammed Mugemangango wakekwagaho iterabwoba no kwinjiza Abanyarwanda mu mutwe w’iterabwoba ISIS arashwe agerageza gutoroka polisi.Src:Igihe Yanditswe na Ubwanditsi/Muhabura.rw"
11,iyobokamana,religion,http://muhabura.rw/amakuru/iyobokamana/article/adepr-yamaganiye-kure-abahanura-intambara-mu-rwanda,ADEPR yamaganiye kure abahanura intambara mu Rwanda," Itorero ry’abapantekote mu Rwanda (ADEPR) “ryongeye kwikoma bamwe mu bahanuzi bakwirakwiza amakuru y’uko mu Rwanda hazaba intambara, ryibutsa abayoboke baryo n’abanyarwanda muri rusange, kwima amatwi aya makuru agamije kubakura umutima. Mu muhango wo kwimika abashumba bashya wabereye mu karere ka Rwamagana mu mpera z’icyumweru gishize, umuvugizi wungirije w’itorero rya ADEPR Rev. Pasiteri Rwagasana Tom, yamaganiye kure abahanura intambara mu Rwanda. Rwagasana yavuze ko uwumva afite ubuhanuzi bw’intambara adakwiye kuyihanurira abasiviri, amugira inama yo kujya ajyana ubuhanuzi bwe mu kigo cya gisirikare kuko aribo barebwa no kwitegura no guhangana n’intambara. Yagize ati:“Twebwe kuza kuduhanurira iby’intambara ntabwo turi abasirikare, niba ari iby’intambara akaba ari umuntu ukunze igihugu najye mu kigo cy’abasirikare ababwire ko hari abashaka kurwana, babitegure niba bahari. Ariko twebwe kutubwira iby’intambara ntacyo babitubwiraho ibyacu ni ugusengera abantu kugira ngo bakizwe, turinda iby’ubugingo, naho iby’intambara bifite ba nyirabyo, ibyo kandi nibyo abakristo bacu bumva neza kandi bakabishyira mu bikorwa.” Yakomeje asaba abakirisitu kwitondera aba bahanura ibyo yise ibinyoma.Ati:“Bibiliya iravuga ngo uhanura ahanure ibihumuriza abantu umutima niko Pawulo yandikiye Abakorinto, mu byakozwe n’intumwa haravuga ngo mwirinde kandi murinde n’umukumbi mwaragijwe na Pawulo. Yavugaga ko hari amasega aryana azaca inyuma agatangira kujya mu mukumbi, ayo masega rero ni ayo, ni abantu bashaka kwikurura ku bandi kubera indamu zabo, twabikanguriye abakristo kandi itorero ryafashe ingamba.” Ubuhanuzi nk’ubu bwakunze kuvugwa cyane mu gihugu hose, ndetse iri torero ryumvikanye kenshi ribwamaganira kure ndetse rikabwita ubw’ibinyoma. Yanditswe na Ubwanditsi/Muhabura.rw
{}"
11,iyobokamana,religion,http://muhabura.rw/amakuru/iyobokamana/article/musenyeri-kambanda-yikomye-abagore-baboneza-urubyaro,Musenyeri Kambanda yikomye abagore baboneza urubyaro bakoresheje imiti," Musenyeri wa Diyosezi ya Kibungo, aravuga ko biteye agahinda kubona hari abagore bahitamo kwica imbyaro kuko ngo aribyo bituma bisanzura. Musenyeri Antoine Kambanda avuga ko ibi biri mu bikomeje gutuma ingo z’iki gihe zikomeje gusenyuka uko bukeye n’uko bwije zitamaze kabiri. Ibi Musenyeri Kambanda yabivuze ubwo yatangaga ikiganiro kigamije mu kumenya ibanga ry’umuryango Nyarwanda ku bibazo byugarije isi. Bimwe mu bibazo bikomeye ngo birimo kugaragara mu miryango y’abashakanye, birimo ingo zirimo gusenyuka zitamaze kabiri, abagore bahitamo kwanga kubyara bavuga ko bagamije kuringaniza imbyaro. Ibi ngo babikora birengagije ko impamvu yo gushakana ari ukubona urubyaro. Gusa Musenyeri Kambanda aravuga ko bidakwiye kumvikana ko Kiliziya gaturika idashaka ko abantu babyara abo bashoboye kurera, gusa ngo imiti ntabwo ari yo yagombye gukoreshwa. Uyu muyobozi agira ati “Kuringaniza imbyaro bigera aho bigafata indi sura itari yo, bigera aho bikaba nk’ikintu cyo kwanga urubyaro, hari abo ubona ukabona banze imbyaro, hari abagore bamwe basigaye babona kubyara nk’uburyo bubabuza kwisanzura!.” Yakomeje agira ati “Ubundi umugabo aryamana n’umugore bashaka urubyaro, baba badashaka gukurikiza umwana akiri muto bakifata ntibagire imibonano mu gihe cy’uburumbuke, ubu nibwo buryo bwa kamere kiriziya yigisha kuko nibwo buha agaciro urugo,  nibyo biha agaciro abashakanye kandi bukabafasha kurushaho kubana mu bw’umvikane no mu rukundo.” Uyu muyobozi gusa avuga ko ibirimo kuba usanga byaragiye byandikwa. Avuga ko bifite amateka kuko mu mwaka wa 1960 aribwo hadutse impinduramatwara mu mubinano mpuzabitsinda aho abantu batangiye gukoresha cyane iyi miti. Ku birebana n’uko Kiliziya gaturika yaba ibuza kuringaniza imbyaro, Musenyeri Kambanda arabihakana akagira ati “hari igihe bagira ngo kiliziya ibuza guteganya kw’imbyaro, nyamara kiliziya yigisha ingo kubyara abo zishobora kurera kuko ntabwo bihagije kubyara gusa,  umuntu afite n’inshigano zo kurera neza abo abyaye.” Aravuga ko aho kugira ngo abagore bakoreshe imiti, ahubwo bakoresha uburyo bwa kamere. Musenyari Kambanda avuga ko ibirimo kuba aho ingo inyinshi zisenyuka, biri no mi ibaruwa yanditswe na Papa Muhire wa 6, mu ibaruwa yanditse mu mwaka wa 1960, aho yavugaga ko gusenyuka ku ingo usanga kurimo guterwa n’abantu batacyubaha ubuzima, bakaba barashyize imbere ikoreshwa ry’imiti yica imbyaro. Avuga ko “Gufata imiti yica imbyaro mu gihe nyamara imibona yabashakanye ari  ukurema ubuzima, ibi rwose bigira ingaruka ku mibano n’ubumwe bw’abashakanye kuko aho kubaha ubuzima no kubukunda, ahubwo abantu basigaye baburwanya bakabuhiga bakoresheje imiti, ndetse bakaba bageza n’aho bakuramo inda mu gihe imiti itakoze ibyo umugore yashakaga.” Avuga ko iyo abantu bimitse irari ry’umubiri rigasimbura  Imana, igikurikiraho ari uko nta mategeko yandi baba bakigenderaho. Nubwo kugeza ubu Minisiteri ifite umuryango munshingano zayo ivuga ko idafite imibare igaragaza ingo zirimo gusenyuka, gusa iravuga ko iki kibazo gikomeje gufata indi ntera.

Yanditswe na Ubwanditsi/Muhabura.rw"
11,iyobokamana,religion,http://muhabura.rw/amakuru/iyobokamana/article/ubutumwa-perezia-paul-kagame-yageneye-abanyarwanda-ku-munsi,Ubutumwa Perezia Paul Kagame yageneye Abanyarwanda ku munsi mukuru wa Noheli," Perezida wa Repubulika Paul Kagame yifurije Abanyarwanda bose umunsi Mukuru mwiza wa Noheli n’umwaka mushya Muhire wa 2016 nk’uko asanzwe abikora mu bihe nk’ibi.
 Abinyujije ku rukuta rwe rwa Twitter, Perezida Kagame yagize ati “Mbifurije mwese, ibihe byiza by’ikuruhuko byuzuye amahoro.” Ubusanzwe Perezida wa Repubulika y’U Rwanda akaba asanzwe ari umwe mu bakuru b’ibihugu bagerageza kwifatanya n’amadini yose asengera mu gihugu atarobanuye nk’uko bijya bikunda kubaho cyane mu bihugu bimwe na bimwe by’Abarabu ndetse no hirya no hino ku isi.


 Amagambo Perezida Paul Kagame yatangaje ku rukuta rwe rwa Twitter  Mu ntangiriro z’umwaka mushya wa 2015, Perezida Kagame, yari yifurije Abanyarwanda kurushaho gutera imbere no guha u Rwanda isura nziza kurushaho, bakubaka igihugu n’ubuzima bibabereye. Icyo gihe kandi yabifurije ubuzima burambye, n’umutekano mu miryango yabo mu mwaka wa 2015 urimo kugana ku musozo. Yanditswe na Ubwanditsi/Muhabura.rw"
11,iyobokamana,religion,http://muhabura.rw/amakuru/iyobokamana/article/imyanzuro-13-y-inama-y-umushyikirano,Imyanzuro 13 y’inama y’Umushyikirano," Inama ya 13 y’Umushyikirano yateranye ku ya 21 na 22 Ukuboza 2015 iyobowe na Perezida wa Repubulika y’u Rwanda Paul Kagame yemeje imyanzuro ikurikira: 1. Gutangiza Icyerekezo 2050 kigamije kongera ubukungu kugira ngo Abanyarwanda barusheho kwigira no kwigenera ejo bashaka . 2. Gukomeza gusigasira no kurinda ibyiza twagezeho dukesha Inkiko Gacaca no kurushaho kubungabunga ibindi bimenyetso bya Jenoside yakorewe Abatutsi birimo inzibutso za Jenoside no kwandika amateka ya Jenoside yakorewe Abatutsi mu Turere dutandukanye, mu bigo bya Leta, iby’abikorera n’amadini kugira ngo bikomeze gushyigikira ubumwe bw’Abanyarwanda. 3. Kurushaho kunoza ishyirwa mu bikorwa rya gahunda ya Ndi Umunyarwanda n’izindi gahunda zose zigamije komora ibikomere Abanyarwanda batewe n’amateka mabi yaranze u Rwanda, bityo bigafasha Abanyarwanda kurushaho gukunda igihugu cyabo, gushyira hamwe no gufatanya mu cyateza imbere u Rwanda. 4. Kongera imbaraga mu gukemura ibibazo by’abaturage kugira ngo bikemurirwe igihe kandi neza no kuzamura uruhare rwabo mu bikorwa bibateza imbere, bakarushaho kugira uruhare mu igenamigambi, ikurikirana n’ishyirwa mu bikorwa ry’ibibakorerwa. 5. Kurushaho kunoza imitangire ya serivisi zihabwa abaturage mu nzego za Leta n’iz’abikorera urwego rw’igihugu rushinzwe imiyoborere (RGB) n’ urwego rw’igihugu rushinzwe iterambere (RDB) zikarushaho gukurikirana uko izo serivisi zitangwa no kubikangurira inzego bireba. 6. Kurushaho gukurikirana no kunoza uburyo gahunda z’igihugu zo kwishakamo ibisubizo (home ground solutions) cyane gahunda ya girinka, umuganda n’izindi gahunda ziteza imbere abaturage, zigakorerwa isuzuma rihoraho kugira ngo zitezwe imbere kandi zirusheho gutanga umusaruro. 7. Kurushaho guteza imbere ubucuruzi bw’ibintu na serivisi hagati y’u Rwanda n’ibihugu by’amahanga cyane cyane ibyo muri Afurika. 8. Nk’uko Abanyarwanda babisabye, hagomba gushyirwaho uburyo buhamye bwo kunyomoza ibivugwa ku Rwanda bitari ukuri no kugaragaza isura nyayo y’u Rwanda ishingiye ku byo Abanyarwanda bihitiyemo kandi uguhitamo bw’Abanyarwanda bikubahwa. 9. Kwihutisha ishyirwa mu bikorwa ry’ingamba zigamije gukumira no kurwanya ku buryo bwose bushoboka indwara ya Malariya yiyongereye muri tumwe mu Turere tw’Igihugu. 10. Gushishikariza Abanyarwanda b’ingeri zose kugira uruhare mu muco wo kwizigamira harimo no guteganyiriza iza bukuru no gukoresha ibikorerwa mu Rwanda (Made in Rwanda) no kongera umusaruro w’ibikomoka ku buhinzi n’ubworozi n’ibyoherezwa hanze. 11. Kubaka bitarenze ukwezi kwa Kamena 2016 umuhanda ugera ku kigo nderabuzima cya Kabaya mu Karere ka Ngororero, no kwihutisha inyingo y’iyubakwa ry’umuhanda wa Cyanika-Musanze-Ngororero, gutangiza kubaka umuhanda wa Ngoma-Bugesera-Nyanza n’indi mihanda ihuza Uturere kugira ngo byorohereze ubuhahirane hagati y’abaturage. 12. Gukemura burundu kandi buva ikibazo cy’inguzanyo igenerwa abanyeshuri itinda kubagezwaho. 13. Gushyiraho ingamba zo guteza imbere ururimi rw’Ikinyarwanda n’indangagacizo z’umuco Nyarwanda mu mashuri yose bigakomeza kwigishwa no mu mashuri yisumbuye, amakuru na za kaminuza. Yanditswe na Ubwanditsi/Muhabura.rw"
11,iyobokamana,religion,http://muhabura.rw/amakuru/iyobokamana/article/bibiliya-ivuga-iki-ku-byerekeye-abagore-bari-mu-mirimo-y,Bibiliya ivuga iki ku byerekeye abagore bari mu mirimo y’Imana?," Igisubizo: Muri iki gihe, ndakeka ko mu Itorero, nta kibazo cyagiweho impaka nyinshi kurusha ikibazo cy’abagore bakora umurimo w’ubushumba cyangwa w’ivugabutumwa. Kubera izo mpamvu rero, ntitugomba kureba iki kibazo nk’aho abagabo bashyamiranye n’abagore. Hari abagore biyumvisha ko nta mugore ugomba gukora umurimo w’ubushumba ndetse ko na Bibiliya ikumira abagore mu murimo w’Imana, ariko na none hari n’abagabo bemera ko abagore bashobora gukora umurimo w’ivugabutumwa kandi ko nta nzitizi zishobora kubabuza gukora umurimo w’Imana. Ibi ntabwo ari ikibazo cyo kwikunda cyane kw’abagabo cyangwa se ikibazo cyo kuvangura ibitsina. Ni ikibazo cyo gusobanukirwa Bibiliya. Ijambo ry’Imana ritubwira ngo: “Umugore yigane ituze kandi aganduke rwose. Kuko nanga ko umugore yigisha cyangwa ngo ategeke umugabo; ahubwo agire ituze” (1 Timoteyo 2:11-12). Mu Rusengero, Imana itangamo imirimo itandukanye ku bagabo no ku bagore. Ni ingaruka z’ukuntu abantu baremwe n’ukuntu icyaha cyinjiye mu isi (1 Timoteyo 2:13-14). Imana, ibinyujije mu ntumwa Pawulo, ibuza abagore gukora imirimo yo kwigisha cyangwa guhabwa ubutware mu mwuka bwo kuyobora abagabo. Bisobanuye ko abagore babujijwe gukora umurimo w’ubushumba, ugizwe no kuvuga ubutumwa, kwigisha no guhabwa ubutware mu mwuka bwo kuyobora abagabo Hari “impamvu nyinshi zo kutavuga rumwe” ku gitekerezo cy’abagore cyerekeye gukora umurimo w’Imana. Impamvu imwe ya rusange, n’uko Pawulo abuza abagore kwigisha kuko mu kinyejana cya mbere, abagore barangwaga no kutigaga. Ariko, muri 1 Timoteyo 2:11-14 ntabwo hasobanura uko kwiga byakorwaga. N’ubwo kwiga byateguraga abantu gukora umurimo w’Imana, nyamara abenshi mu bigishwa ba Yesu ntabwo bari barize. Impamvu ya kabiri rusange, n’uko ari abagore bo muri Efeso bonyine Pawulo yabujije kwigisha (Urwandiko rwa mbere rwa Timoteyo rwandikiwe Timoteyo, wari umushumba w’Itorero rya Efeso). Umujyi wa Efeso wari waramamaye cyane kubera urusengero rwaho rwa Arutemi, ikigirwamana cy’igitsina gore cy’Abagereki n’Abaroma. Abagore nibo bayoboraga imihango yo kuramya Arutemi. Ariko, mu gitabo cya mbere cya Timoteyo nta na hamwe bavuga Arutemi, ndestse na Pawulo ntaho avuga muri 1 Timoteyo 2:11-12 ko guhimbaza Arutemi byaba ari impamvu yo gukumira abagore mu murimo w’ubushumba. Impamvu ya gatatu rusange n’uko ari abatware b’ingo n’abafasha babo bonyine Pawulo avuga, ntabwo avuga abagabo n’abagore muri rusange. Amagambo y’Ikigereki muri icyo gice ashobora kuba yaravugaga abagabo n’abagore; ariko, icyo ayo magambo asobanuye mbere y’ibindi n’abagabo n’abagore. Ikindi n’uko amagambo asa n’ayo y’Ikigereki yakoreshejwe no mu mirongo ya 8-10. Mbese ni abagabo bonyine bafite abafasha bagomba kurambura ibiganza byera bagasenga, badafite umujinya cyangwa batajya impaka (umurongo wa 8)? Mbese ni abagore bonyine bagomba kwambara imyambaro ikwiye, gukora imirimo myiza, no guhimbaza Imana (imirongo ya 9-10)? Oya si cyo bivuze. Imirongo ya 8-10 ivuga mu buryo bwumvikana neza ko ari abagabo n’abagore bose muri rusange, ntabwo ivuga gusa abagabo n’abagore bashyingiranwe. Rero nta kintu na kimwe mu mirongo ya 11-14, cyerekana ko bavugaga abagabo n’abagore bashyingiranwe bonyine. Nyamara indi mpamvu yo kutavuga rumwe, ikunze kugaragara inshuro nyinshi kuri aya magambo avugwa ku bagore bari mu murimo w’Imana, ni byerekeye abagore bari bafite imyanya y’ubuyobozi bavugwa muri Bibiliya, cyane cyane Miriyamu, Debora, na Hulida bavugwa mu Isezerano rya Kera. Uku kutavuga rumwe ntikwashoboye kugaragaza ingingo zifatika zimwe na zimwe bishingikiriza. Icya mbere Debora ni we wenyine wari umucamanza w’igitsina gore mu bacamanza b’abagabo 13. Hulida ni we wari umuhanuzi w’igitsina gore mu bahanuzi b’abagabo barenga 12 bavugwa muri Bibiliya. Icyatumye Miriyamu ajya mu buyobozi n’uko yari mushiki wa Mosi na Aroni. Abagore babiri b’ibyamamare cyane mu gihe cy’Abami, ni Ataliya na Yezebeli—ingero ziruhije z’abayobozi b’ingare b’igitsina gore. Ikirenzeho, n’uko ubutware bw’abagore mu Isezerano rya Kera budafite aho buhuriye n’iki kibazo. Igitabo cya mbere cya Timoteyo n’izindi Nyandiko zandikiwe abashumba, zirereka Itorero—umubiri wa Kristo icyitegererezo gishya—kandi uru rugero rurerekana uko ubuyobozi bwari buteye mu Itorero, ntabwo rushaka kwerekana uko ubuyobozi bw’igihugu cya Isirayeli bwari buteye cyangwa se ubw’irindi shyirahamwe rivugwa mu Isezerano rya Kera. izindi ngingo zisa n’izimaze kuvugwa, zigizwe n’ukuntu Purisikila na Foyibe bakoreshejwe mu Isezerano Rishya. Mu Ibyakozwe n’Intumwa 18, Purisikila na Akwila baragaragazwa nk’abakozi ba Kristo bari barizewe. Izina rya Purisikila ni ryo ryavuzwe mbere, kugira ngo wenda berekane ko “yari icyamamare” cyane mu murimo w’Imana kurusha umugabo we. Ariko, ntaho bagaragaza ko Purisikila yigeze kugira uruhare mu murimo w’Imana waba warunyuranye n’ibivugwa muri 1 Timoteyo 2:11-14. Purisikila na Akwila bajyanye Apolo mu rugo iwabo, bombi bamugira umwigishwa wabo, bamusobanurira Ijambo ry’Imana kugira ngo arusheho kurimenya neza (Ibyakozwe n’Intumwa 18:26). Mu Abaroma 16:1, n’ubwo Foyibe yafatwaga “nk’umudiyakoni” mu cyimbo “cy’umukozi ugabura ijambo ry’Imana,” ibi ntibivuze ko Foyibe yajyaga yigisha mu Rusengero. “Ushobora kwigisha” ni izina ryahabwaga abakuru b’Itorero, ntabwo ryahabwaga abadiyakoni (1 Timoteyo 3:1-13; Tito 1:6-9). Abakuru b’Itorero, abepisikopi n’abadiyakoni bagaragazwa “nk’abagabo bafite umugore umwe,” “abagabo bafite abana bizera,” “n’abagabo batariho umugayo”. Ikigaragara cyane rero n’uko aya mazina yose ari ay’abagabo. Ikindi n’uko muri 1 Timoteyo 3:1-13 no muri Tito 1:6-9, amazina ya kigabo ni yo yonyine akoreshwa iyo bashaka kuvuga abakuru b’Itorero, abepisikopi n’abadiyakoni. Imbonerahamwe y’iki gice cya 1 Timoteyo 2:11-14 ni yo “itanga impamvu” nyayo kandi yumvikana. Umurongo wa 13 utangira ugira uti: “kubera” kandi ugatanga “impamvu” y’ibyo Pawulo ahamya mu mirongo 11-12. Kuki abagore batagombaga kwigisha cyangwa ngo bahabwe ubutware bwo kuyobora abagabo? Kubera ko “Adamu yaremwe mbere, Eva agakurikiraho. Kandi ntabwo Adamu ari we wa mbere washutswe; umugore ni we washutswe.” Imana yabanje kurema Adamu, nyuma irema Eva ngo abe “umufasha” wa Adamu. Iyi gahunda yo kuremwa ikoreshwa ku isi yose no ku muryango (Abefeso 5:22-33) no ku Itorero. Kuba Eva yarashutswe, ni indi mpamvu ituma abagore batemererwa gukora umurimo w’ubushumba cyangwa guhabwa ubutware mu mwuka bwo kuyobora abagabo. Ibi bikaba bituma bamwe bemera ko abagore batagomba kwigisha, kubera ko bashukika ku buryo bworoshye cyane. Iyo myumvire ni iyo kugibwaho impaka, none se niba abagore bashukika ku buryo bworoshye cyane, kuki bemererwa kwigisha abana (kandi nabo bashukika ku buryo bworoshye cyane) n’abandi bagore (nabo bacyekwaho gushukika cyane)? Ibi sibyo inyandiko ishaka kuvuga. Abagore ntibagomba kwigisha abagabo cyangwa kugira ubutware mu mwuka bwo kuyobora abagabo kubera ko Eva yashutswe. Icyo ni cyo cyatumye Imana iha abagabo mbere y’ibindi ubutware bwo kwigisha mu Rusengero. Abagore benshu ni indashyikirwa mu mpano zo kwakira abashyitsi, kugira ubuntu, kwigisha, no gufasha abandi. Umurimo munini w’Imana mu Itorero ry’ahantu aho ari ho hose, ukorwa n’abagore. Mu Itorero, abagore ntibabujijwe gusenga cyangwa guhanura mu ruhame (1 Abakorinto 11:5), ikibujijwe n’uguhabwa ubutware mu mwuka bwo kwigisha abagabo. Bibiliya ntabwo ibuza abagore gukoresha impano z’Umwuka Wera (1 Abakorinto 12). Abagore, kimwe n’abagabo, basabwa kuyobora abandi, kugaragaza imbuto z’Umwuka (Abagalatiya 5:22-23), kandi bagomba kubwira ubutumwa bwiza intama zazimiye (Matayo 28:18-20; Ibyakozwe n’Intumwa 1:8; 1 Petero 3:15). Imana yatanze itegeko ko abagabo bonyine ari bo bagomba gukora umurimo w’ ubutware bwo kwigisha iby’umwuka mu Itorero. Ibi, si ukubera ko abagabo ari bo bonyine bazobereye cyane mu byerekeye kwigisha, cyangwa kubera ko abagore basuzuguritse cyangwa bakaba ari abanyabwenge buke (kandi atari ko bimeze). Ahubwo niko Imana yagennye imikorere y’Itorero. Abagabo nibo bagomba gutanga urugero, ku byerekeye ubuyobozi mu by’umwuka—mu buzima bwabo bwa buri munsi ndetse no mu magambo bavuga. Abagore nabo, bagomba kugira uruhare ruciriritse mu buyobozi. Kandi barashishikarizwa kwigisha abandi bagore (Tito 2:3-5). Na none, ntabwo Bibiliya ibuza abagore kwigisha abana. Igikorwa cyonyine abagore babujijwe n’ukwigisha abagabo cyangwa guhabwa ubutware bw’umwuka kuri bo. Ibi rero bizabuza, ku buryo bwumvikana, abagore gukora umurimo w’ubushumba n’uw’ivugabutumwa. Ibi ntibigomba gutesha abagore agaciro kabo, mu buryo ubwo ari bwo bwose, ahubwo bigomba kubaha icyerekezo cyo gukora umurimo w’Imana kurushaho, hubahirijwe gahunda zose z’Imana n’impano Yabagabiye. Yanditswe na Sarongo Richard/muhabura.rw"
11,iyobokamana,religion,http://muhabura.rw/amakuru/iyobokamana/article/mgr-philippe-rukamba-yatorewe-kuba-umuyobozi-mushya-w-inama,Mgr. Philippe Rukamba yatorewe kuba umuyobozi mushya w’inama y’Abepiskopi," Umushumba wa Diyosezi ya Butare, Musenyeri Philipe Rukamba yatorewe kuba Perezida w’inama y’Abepisokopi mu Rwanda asimbuye Musenyeri Smaragde Mbonyintege wa Diyosezi ya Kabgayi wari umaze igihe cy’imyaka itandatu kuri uyu mwanya. Mgr. Smaragde Mbonyintege, ucyuye igihe yavutse ku ya 2 Gashyantare i Rutobwe mu cyahoze ari perefegitura Gitarama, ubu ni mu karere ka Muhanga, yahawe ubupadiri mu 1975 naho mu 2006 agirwa Musenyeri wa Diyosezi ya Kagbayi. Mgr.Philippe Rukamba umusimbuye we yavukiye I Kabarondo mu karere ka Kayonza, ahabwa ubupadiri mu 1974, naho ku ya 2 MUtarama 1997 agirwa Musenyeri wa Diyosezi ya Butare. Ku ya 28 Gicurasi 2012, yahawe kuyobora na Diyosezi ya Gikongoro itari ifite uyiyobora nyuma y’urupfu rwa Musenyeri Misago Augustin. Uwo mwanya yongeye kuwuhabwa ku ya 26 Ugushyingo 2014 awuvaho Musenyeri Celestin Hakizimana yimitswe ku ya 24 Mutarama 2015.

Yanditswe na Ubwanditsi/Muhabura.rw
"
11,iyobokamana,religion,http://muhabura.rw/amakuru/iyobokamana/article/papa-francis-yagize-icyo-avuka-kuburyo-yakiriwe-muri,Papa Francis yagize icyo avuka kuburyo  yakiriwe muri Afurika," Umushumba wa Kiliziya Gatolika, Papa Francis yatangaje ko yatangajwe bikomeye n’uburyo abatuye umugabane wa  Afurika bamwakiriye bakanamugaragariza ibyishimo kandi bugarijwe n’intambara, inzara n’ibindi biza. Ubwo yari mu ndege asubira i Roma, nyuma y’urugendo muri Kenya, Uganda na Centrafrique, papa Francis ntiyahishe ubwuzu yavanye muri Afurika. Ati” Afurika yarantangaje, bafite umuco wo kwakira abantu, baba bishimiye ko umuntu abasura. Icyantangaje kurushaho ni uburyo baba bangana babukereye, ibyishimo byabo, n’uburyo bashobora gukora umunsi mukuru kandi mu gifu harimo ubusa.”
Uyu mushumba w’Umunyargentine, ni bwo bwa mbere yari ageze ku mugabane wa Afurika. Yongeye ati “uyu mugabane wabaye nk’akarima ka bamwe, yanagarutse ku ngaruka za zimwe muri gahunda z’iterambere zirimo n’izirwanya ubucucike bw’abaturage zikabuza abantu kubyara. Bergoglio w’imyaka 78, yagaragaje akababaro yatewe n’ubukene bukabije yabonye ku Banyafurika. Ati” Ejo hashize nagiye ku bitaro by’abana bya Bangui. Nabonye abana bari mu byumba by’indembe, ntibafite ibyuma bibaha umwuka wa Oxygene. Muganga yambwiye ko abo bana bari barwaye malariya kandi bagaburirwa nabi ku buryo benshi muri bo bashobora gupfa.” Ibiro Ntaramakuru by’Abafaransa, AFP, bivuga ko Papa Francis yanatunguwe n’uburyo abaturage ba Centafrique bafite ubushake bwo kwiyunga, kubabarirana no kubiba amahoro. Ati” Abagatolika, Abaporoso n’Abayisilamu usanga bashaka kubana kivandimwe” Yongeyeho ko yishimiye gusengera mu musigiti muri karitsiye PK-5 ya Bangui kandi Imam waho akamusanganira mu modoka ye “Papemobile”.
Abajijwe niba azagaruka ku mugabane wa Afurika ati” Simbizi, ndashaje kandi ingendo zirarushya.

Yanditswe na Akayezu Snappy/Muhabura.rw"
11,iyobokamana,religion,http://muhabura.rw/amakuru/iyobokamana/article/papa-francis-yasuye-umusigiti-uzengurutswe-n-umutwe-witwaje,Papa Francis yasuye Umusigiti uzengurutswe n’umutwe witwaje intwaro w’Abakirisitu," Papa Francis yahuye  n’umuyobozi w’idini ya Kisilamu(Imam) mu gace karimo abayisilamu 15,000 bazengurutswe n’umutwe w’abakirisitu bitwaje intwaro muri Centre Africa. Inkuru ya The Guardian iravuga ko Papa Francis yitanze cyane, kuva yaba Papa ubwo yasuraga umuzigiti uzengurutswe n’imitwe y’Abakirisitu yitwaje intwaro i Bangui, umurwa mukuru wa Centre Afurika. Yahatangiye ubutumwa bw’amahoro n’ubwiyunge mu kugaragaza kwifatanya nabo. Arinzwe cyane n’ingabo z’umuryango w’abubumbye  zo kugarura amahoro muri Centre Africa na Vatican, Papa yahuye na Imam w’umuzigiti mukuru  ahitwa PK5(point kilometre 5-ibilometero 5 kuva mu mujyi hagati). Ngo mbere y’uko intambara yo gusubiranamo itangira muri 2013, Abayisilamu mu murwa mukuru bari 122,000 ariko ubu abenshi bakaba barahunze. Papa yabwiye imbaga yari yakoraniye mu Muzigiti ati“Abakirisitu n’Abayisilamu ni abavandimwe. Hamwe tugomba kwamagana urwango, guhora n’ubugizi bwa nabi, cyane cyane ubugizi bwa nabi bukorwa mw’izina ry’idini cyangwa Imana ubwayo”. Papa Francis yavuze ko uruzinduko rwe muri Centre Africa rutari kuba rwuzuye iyo ataza kuba harimo gusura umuryango w’Abayisilamu. 

Uruzinduko rw’amasaha 26 i Bangui muri Centre Africa ngo n’urwa mbere agiriye mu gace k’igihugu karimo intambara. Centre Africa imaze igihe mu ntambara yo gusubiranamo kuva uwahoze ayobora Centre Africa, François Bozize yahirikwa ku butegetsi n’inyeshamba z’Abayisilamu. Iyi ntambara ngo muri rusange ibonwa nk’intambara y’amacakubiri hagati y’Abakirisitu benshi n’abanyamuke b’Abayisilamu. Ibihumbi by’abantu barishwe, abagera kuri miliyoni bakuwe mu byabo ibintu byabo birasahurwa cyangwa birangizwa. Mu kuvogera uburenganzira bwa muntu harimo : kwica binyuranije n’amategeko, abantu kubura, iyica rubozo, gufata ku ngufu byabaye karande n’ihohotera rishingiye ku gitsina. Urugendo rwa Papa i Bangui ngo rukurikiranirwa hafi n’abashinzwe umutekano i Vatican.


Kuri iki cyumweru, Papa yahamagariye impande zirwana gushyira imbunda hasi. Asoma misa i Bangui muri Centre Africa, yavuze ko ahubwo bakwiriye kwitwaza intwaro z’ubutabera, urukundo, imbabazi n’amahoro nyayo. Mu isengesho ry’umugoroba ku cyumweru, Papa yahamagariye urubyiruko gufata inzira yo  kwamagana intambara, urwango n’amacakubiri. Papa yakomeje agira ati: “guhunga ibibazo siwo muti. Guhangana nabyo birakenewe. Kugira ubutwari bwo guhangana no guharanira ikiza. Uhunga ntaba afite umurava wo gutanga ubuzima.” Nyuma y’amacakubiri yavuze muri Centre Africa hagati y’Abayisiramu n’Abakirisiti, yatumye imijyi n’ibyaro bicikamo ibice hashingiwe ku idini, ibihumbi by’amagana  by’abantu biva mu byabo. Kuva muri 2014 kugeza ubu hari ingabo z’umuryango w’abibumbye 10,000 zo kugarura amahoro muri Centre Africa. Centre Africa ituwe n’abantu bagera kuri miliyoni 4.6 bityo 50% akaba ari Abakirisitu, 15% ari Abayisilamu naho 35% ari abamadini gakondo. Aha niho byitezwe ko Papa asoreza uruzindiko rw’iminsi itandatu muri Afurika nyuma ya Kenya na Uganda. Yanditswe na Ubwanditsi/Muhabura.rw"
11,iyobokamana,religion,http://muhabura.rw/amakuru/iyobokamana/article/ingabo-z-u-rwanda-zarinze-umutekano-wa-papa,Ingabo z’u Rwanda zarinze umutekano wa Papa," Ingabo z’u Rwanda ziri mu butumwa bw’Amahoro muri Centrafrique zagaragaye mu barinze umutekano wa Papa Francis ubwo yasesekaraga mu murwa Mukuru w’iki gihugu, Bangui, kuri iki Cyumweru tariki 29 Ugushyingo 2015. Nk’uko bigaragara ku ifoto yatangajwe n’ikinyamakuru BBC n’andi acicikana ku mbuga nkoranyambaga, abasirikare b’u Rwanda bari bagaragiye Papa Francis ni abasanzwe barinda umutekano wa Perezida Catherine Samba-Panza ari na we wakiriye uyu mushumba wa Kiliziya Gatolika. BBC yatangaje ko mu butumwa bw’ibanze Papa Francis yatanze muri iki gihugu kirangwamo amakimbirane yitirirwa amadini burimo icyizere afitiye amatora yitezwe mu kwezi k’Ukuboza akomeza yigisha n’abanyagihugu kubana batishishanya..
Papa Francis yashimangiye icyizere afitiye umusaruro w’amatora ashobora guhosha amakimbirane hagati y’imitwe y’Abakirisitu(Anti Balaka) n’Abayisilamu (Séléka), akimara gusesekara mu Ngoro ya Perezida i Bangui.
Yakanguriye abaturage bo muri iki gihugu kugira ubumwe no kwirinda ibishuko bibatera gutinyana, kudasabana n’abadahuje ubwoko cyangwa imyumvire ya Politiki n’imyemerere.
Mu ruzinduko rwe biteganyijwe ko azifatanya n’Abayoboke ba kiliziya Gatolika ndetse akanahura n’Umuyobozi mukuru w’Abayisilamu ku musigiti w’Umujyi wa Bangui, ahazwi cyane nka PK5







 Yanditswe na Sarongo Richard/Muhabura.rw"
11,iyobokamana,religion,http://muhabura.rw/amakuru/iyobokamana/article/amafoto-perezida-museveni-yongeye-kwerekana-agashya-ubwo,Amafoto: Perezida Museveni yongeye kwerekana agashya ubwo yakiraga Papa Francis," Umushumba mukuru wa Kiliziya Gatorika Papa Francis ari muruzinduko mu gihugu cya Uganda aho yahageze ku mugoroba wo kuri uyu wa Gatani tariki ya 27 Ugushyingo 2015 akaba yarahageze avuye mu gihugu cya Kenya. Umushumba wa Kiliziya Gatolika ku Isi, Papa Francis, nyuma yo kuva muri Kenya yari maze iminsi 3, kuri ubu yamaze gusesekara muri Uganda akomereje uruzinduko rwe ku mugabane wa Afurika ruzasorezwa mu gihugu cya Centrafrica. Mu kwakira Papa Francis Perezida Museveni yagaragaye yikoreye igikapu cyari cyazanwe na Papa Francis ndetse benshi bakaba batasobanukiwe icyo Perezida Museveni yashatse gusobanura.  Dore amafoto amwe n’amwe yaranze umuhango wo kwakira Papa mu gihugu cya Uganda
"
11,iyobokamana,religion,http://muhabura.rw/amakuru/iyobokamana/article/mu-mvura-y-amahindu-abaturage-bo-muri-kenya-bitabiriye-misa,Mu mvura y’amahindu abaturage bo muri Kenya bitabiriye Misa ya Papa Francis," Papa Francis yasomeye misa abakirisitu babarirwa mu bihumbi magana kuri Kaminuza ya Nairobi, mu gitondo cyo kuri uyu wa Kane, nyamara hari bamwe bahisemo gutaha misa itaratangira batinya ko umubyigano wabahitana nk’uko biherutse kugendekera Abayisilamu bari i Maka. Ubuyobozi bwa Kenya bwari bwatangaje ko iyo misa iritabirwa n’abantu basaga miliyoni n’ibihumbi magana ane, naho Vatikani ikavuga ko iritabirwa nibura na 500 000. Umwe mu bayobozi bari bitabiriye misa, Sarah Ondiso yabwiye AP ko yageze aho yagombaga kubera saa kumi n’igice ariko agasubirayo misa itaratangira.
Yasobanuye ko yategereje amasaha abiri ku murongo utava aho uri, nyuma imbaga y’abari bategereje ikoherezwa ku yandi marembo hakaba akavuyo ku buryo n’abashinzwe umutekano babuze icyo bakora. Ati” Byari biteguye nabi, twese byatubabaje.”  Uretse umuvundo, abashoboye kwinjira banyagiwe amasaha menshi bategereje ko misa ya papa itangira.




 Papa yanenze imitegurire y’iyi misa  Mu nyigisho ye, Papa Francis yasabye rubanda kwirinda ikintu cyose cyatuma umwana utaravuka avutswa ubuzima. Ati” Duhamagariwe kwirinda imico ikurura ubwirasi mu bagabo, igakomeretsa cyangwa ikandavuza abagore, igashyira mu kaga ubuzima bw’umwana muziranenge utaravuka.” Yabasabye gushinga ingo kandi bakirinda ko zasenyuka. Ati’ Ukwemera dufite mu ijambo ry’Imana kuduhamagarira gufasha imiryango mu nshingano ifite muri sosiyete, kwemera umwana nk’umugisha muri iyi Si.” Yanditswe na Ubwanditsi/Muhabura.rw
"
11,iyobokamana,religion,http://muhabura.rw/amakuru/iyobokamana/article/umugore-wamenye-imana-agomba-kwitwararika-ku-mugabo-we,Umugore wamenye Imana agomba kwitwararika ku mugabo we. Igice cya 1," Bibiriya ni igitabo  Gitagatifu ku bayemera ndetse bakemera n’ubuhanuzi buvugwa muri iki gitabo. Mu gitabo cya Bibiriya havugwamo byinshi ku mugore yaba ufite umugabo ndetse n’utamufite ariko ubarurirwa mu bagore.  Hano hari ibimenyetso twakusanyije biranga umugore wamenye Imana ndetse unakurikiza amategeko y’Imana aho ava akagera, muzakurikirana mu bice bitandukanye kimwe n’uko uwazabona afite igitekerezo cyangwa ubwunganizi yazatwandikira kuri Email yacu ya muhabura1@gmail.com  1. Ntukigere uzamura ijwi ku mpamvu iyo ariyo yose imbere y’umugabo wawe. Yabifata nk’ agasuzuguro (Imigani 15:1): Burya no mu muco w’abatubanjirije ngo cyaraziraga kubona umugore afata ijambo hagati kuba yavugira mu mugabo we cyangwa undi mugabo uwo ariwe wese. Aha bisobanuye kubaha nanone bitandukanye n’uburenganzira bw’umugore. 2. Ntuzigere ugaragaza kamere yawe igihe uganira n’ umugabo wawe kuko utazi uko azabifata. Umugore ukunda kuburana no kwishyira aheza, ntagira urugo runezerewe (imigani 15-13) 3. Ntukagereranye umugabo wawe n’abandi bagabo kuko utazi ubuzima babayeho. Bishobora kugabanya urukundo agufitiye. 4. Ntuzagaragarize umuryango wawe cyangwa  inshuti zawe  intege nke z’ umugabo wawe. Kuko nawe byakugiraho ingaruka, mujye mubikirana amabanga (abef. 5-12): niba umugabo wawe umubonamo ubushobozi bukeya birashoboka cyane ko wamufasha mu buryo bwawe bwite cyangwa mukaba mwafatanya n’ubundi nicyo umufasha bivuga rero sibyiza kujya gushaka ubufasha hanze y’urugo rwanyu ahubwo wowe shikama n’umugabo wawe mushake umuti w’ibibazo byanyu mureke kujya kwishyira ku karubanda 5. Ntugafate nabi inshuti z’umugabo wawe kuko utabakunze. Ujye ureka umugabo wawe ariwe umenya uko abatwara (imigani 11:22) 6. Ntuzibagirwe ko umugabo wawe yagushatse. Ntabwo ari umukozi wawe cg undi uwo ariwe wese. Kora inshingano zawe (itang. 2:24) 7. Ntuzagire undi uha inshingano zo kwita ku mugabo wawe. Abandi bagukorera ibintu byose ariko ibijyanye n’umugabo wawe ni inshingano zawe z’umwihariko (abef 5:33) 8. Ntuzarenganye umugabo wawe ngo nuko ntacyo atahanye. Ahubwo ujye umusubizamo imbaraga (gutegekwa kwa 2; 3-28) 9. Ntugasesagure kuko umutungo w’umugabo wawe ari uwagaciro ntukwiye kwangirika. 10. Ntukagerageze kwirwaza kugirango uhunge inshingano zo muburiri. Ujye wubahiriza umugabo wawe nkuko abishaka. Imibonano ni ikintu cy’ingenzi k’umugabo kuko ukomeje kumwima undi ashobora gufata izo nshingano. Nta mugabo wakwihanganira ibyongibyo igihe kirekire (ndetse na bamwe basenga cyane)

Yanditswe na Pastor Sarongo Richard/Muhabura.rw"
11,iyobokamana,religion,http://muhabura.rw/amakuru/iyobokamana/article/mu-mafoto-uburyo-papa-francis-yakiriwe-mu-gihugu-cya-kenya,Mu mafoto: Uburyo Papa Francis yakiriwe mu gihugu cya Kenya bwagaragaje ko  ariwe mu yobozi w’Isi," Umushumba wa Kiliziya Gatorika Papa Farancis ari mu ruzinduko mu bihugu bya Afurika y’Iburasirazuba aho ateganya gusura Igihugu cya Kenya yagezemo kuri uyu munsi ndetse akaba azava muri ki gihugu yerekeza mu gihugu cya Uganda akazava muri Uganda akomereza muri Centre Afurika  Amafoto agaragaza uburyo Papa ari umuntu wubashywe cyane kurenza abandi kuko na Perezida Barack Obanma ubwo yageraga aha muri Kenya ntago yakiriwe n’imbaga y’abantu nk’abari baje kwakira Papa Francis
 
Reba mu mafoto uko byari bimeze Papa akigera kukbuga cy’idege 


 Papa Francis akigera ku kibuga ki’indege cya Jomo Kenyatta 


 Ibyapa biha ikaze Papa muri Kenya byari byinshi 


 Yamanje Guha umugisha perezida Uhuru Kenyatta nawe usanzwe ari umuyoboke w’idini Gatorika 




 Abandi bayobozi batandukanye nabo bahanwe umugisha harimo na minisitiri w’intebe wa Kenya 

















Yanditswe na Ubwanditsi/Muhabura.rw

"
11,iyobokamana,religion,http://muhabura.rw/amakuru/iyobokamana/article/papa-francis-yatangaje-ko-isi-iri-muntambara-ya-gatatu-y,Papa Francis yatangaje ko isi iri muntambara ya gatatu y’Isi yose," Umushumba wa kiriziya gatolika Papa Francis yatangaje ko isi n’abayituye badashaka amahoro ahubwo bashaka ubutware n’ubudahangarwa ndetse anatangaza ko imfu n’ubwicanyi bitagabanuka, ibi akaba yabitangaje Mu gihe  arimo kwitegura gusura ibihugu bya Afurika nka Kenya, Uganda na Centre Africa mu mpera z’uku kwezi k’Ugushyingo 2015. Papa Francis yakomeje avuga ko n’ubwo Noheli yegereje ndetse hakaba hazaba urumuri n’ibirori by’umucunguzi, Isi yo yibereye mu ntambara zidashira ntago ishaka kwakira urumuri n’amahoro, ibi akaba yabitangarije kuri uyu wa kane tariki ya 19 Ugushyingo 2015, muri Paroise ya Muragatifu Piyeri ubwo yatangizaga ibihe byo kwitegura umunsi mukuru wa Noheli. Papa Francis yagize ati:“Ahantu hose huzuye intambara n’urwango, abanyakuri barapfa, abana ntago barimo kwiga, abandi bibereye mu gucura intwaro za kirimbuzi umunsi ku munsi, bamwe bugarijwe n’inzara  ariko abandi barimo bujuje amafaranga imifuko ndetse ntago bitaye kuri babandi bagowe n’ubuzima nditse bari mu kababaro ka buri munsi” Yakomeje avuga ati ibi ni ibimenyetso bigaragaza ko intambara y’isi hagati ya gatatu n’ubwo ibimenyetso by’iyi ntambara bitari byajya ahagaragara. Ibi nta busobanuro bwabyo gusa bitera Imana agahinda nk’uko yakomeje abivuga. Papa kandi yasabye abakristu gusenga no gusaba Nyagasani mu masengesho dusabira Isi itazi inzira y’amahoro, yibera mu ntambara n’amacakubiri ndetse akaba yasoje avuga ko isi iri muntambara ya gatatu y’Isi iteruye.

Yanditswe na Sarongo Richard/Muhabura.rw"
11,iyobokamana,religion,http://muhabura.rw/amakuru/iyobokamana/article/abahanuzi-b-ibinyoma-mu-bagendere-kure-umuvugizi-w-itorero,Abahanuzi b’Ibinyoma mu bagendere kure: Umuvugizi w’Itorero rya  ADPR," Abayoboke b’Itorero ry’Abapantekoti mu Rwanda ADPR barasabwa kwamagana abahanzuzi b’ibinyoma ndetse n’abandi bose bashaka guharabika Idini bitwaje ubuhanuzi kandi mu by’ukuri ari ibinyoma bahanura. Ibi ni ibyatangajwe na Sibomana Jean umuvugizi mu kuru wa ADPR Mu Rwanda, ubwo bizihizaga imyaka 75 iri torero rimaze ribayeho hano mu Rwanda, aho Sibomana Jean yongeye kugaruka ku buryo burambuye ku kintu abantu bita ubuhanuzi ndetse anasobanura ko abahanuzi b’ibinyoma nabo babaho cyane bamwe uzumva bahanura intambara, iherezo ry’isi ndetse n’ibindi biteye ubwoba abakirisitu ndetse n’abayoboke b’iri Torero rya ADPR muri rusange kuko aba bahanuzi b’ibinyoma nibo babangamira iterambere ry’umukristu. Uyu mu Pasiteri Jean yasobanuye ko hari abantu bamwe usanga bagenda bazana ubuhanuzi buvangiye abo ngabo buri mukristu wese akwiye kwirinda bene abo. Mu magambo ye yagize ati: Twagiye tubabona baza iwacu bavuga ngo intambara muri iki gihugu kandi wareba ugasanga twebwe abanyarwanda Twifitye amahoro n’umutekano usesuye I wacu i Rwanda , uwo ariwe wese w’Umupantekoti akwiye  ndetse n’undi mu kristu muri rusange uzabazanira ubuhanuzi bumeze gutyo mu mwirinde ariko mu mugerageze ”. Pasiteri Jean yagarutse ku bikorwa byiza abakristu bagenda bageraho umunsi ku munsi ndetse anahamya ko ADPR ikomeje kugira uruhare mu kubaka no guhindura Sosiyete Nyarwanda kuva iri torero ryabaho mu mwaka wa 1940 aho ryatangiriye mu karere ka Nyamasheke,mu ntara y’Uburengerazuba ritangijwe n’Umumisiyoneri wo muri Swede witwaga Alvar Lindskog naho Uwitwa Sagatwa Louis niwe muntu wa mbere wabatijwe muri iri torero rya ADPR hano mu Rwamda ndetse n’ubu uyu musaza aracyariho.

Yanditswe na Akayezu Snappy/Muhabura.rw"
11,iyobokamana,religion,http://muhabura.rw/amakuru/iyobokamana/article/mumenye-n-urukundo-rwa-kristo-ruruta-uko,Urukundo rw’Imana ruruta uko rumenywa kubantu bose.," Mumenye n’urukundo rwa kristo ruruta uko rumenywa ruruta uko rumenywa, ngo mwuzuzwe kugera ku kuzura kw’Imana .(Abefeso 3:19) Rimwe mu magambo ashobora kuba akoreshwa n’abantu kurusha ayandi yose ni Ijambo urukundo, ndetse wenda byanashoboka ko ntawabibonera igisobanuro cyimbitse, gusa ikigaragara ni uko nta muntu n’umwe ufite umubiri ururwanya ahubwo usanga buri wese arwifuza n’ubwo yaba atazi kurusobanura ariko yumva arukeneye! Ikindi kandi biragoye gusobanura uburyo muri buri muco, amoko y’abantu, indimi zitandukanye bafite uburyo barusobanura ubwabo baziranyeho. Bityo rero bishimangira uburyo iri jambo ari iry’ingenzi mu buzima bw’abatuye isi!
Ariko se ni iki Bibiliya ivuga kidasanzwe ku rukundo?  

Cima_da_conegliano__god_the_father.jpg
"
11,iyobokamana,religion,http://muhabura.rw/amakuru/iyobokamana/article/ubuhamya-nyuma-yo-kumara-imyaka-myinshi-mu-mateka-mabi-ubu,Ubuhamya: Nyuma yo kumara imyaka myinshi mu mateka mabi ubu ndi umusore uhimbaza Imana," Kamugisha Ronald nyuma y’igihe kirekire yamaze mu bupfubyi ndetse akaza no kujya kuba ku muhanda kubw’impamvu zo kubura imibereho akajya anywa  ibiyobyabwenge gusa kuri ubu  ni umuhanzi uririmba indirimbo zihimbaza Imana(Gospel) mwamenye mu ndirimbo zitandukanye nk’iyitwa Yewe Yesu Nzajya Nkwirahira n’izindi nyinshi zibumbiye muri Album imwe amaze gukora kuva yatangira umuziki. 

Nyuma yo kugirirwa ubuntu n’Imana ubu arayivuga ibigwi Mu kiganiro kirambuye yagiranye n’Umunyamakuru wa Muhabura.rw, Kamugisha Ronald yadutangarijeko kuva mu mwaka wa 2006 yatangira umuziki abinyujije mu kuramya no Guhimbaza Imana yabonye ibitangaza byinshi Imana igenda imukorera ndetse ibi nibyo bimwubaka mo imbaraga zo gukomeza gukorera Imana no kuvuga ubuntu bwayo ndetse kuri ubu akaba anabinyuza mu ndirimbo zihimbaza Imana mu gutambutsa ubutumwa bwe bwo gukangurira urubyiruko kureka ibiyobyabwenge Kuri ubu Kamugisha nk’umuhanzi arimo gutegura ibikorwa bitandukanye harimo kuzenguruka igihugu cyose agenda akangurira abanyarwanda by’umwihariko urubyiruko kuva kubiyobyabwenge mu rwego rwo kugirango Urwanda rugire urubyiruko rudakoresha ibiyobyabwenge kandi rurangwa no gusenga kuko Imana ariyo igena byose ikanakura abantu mu icuraburindi.


 Kamugisha Ronald uririmba indirimbo zihimbaza Imana  Ubusanzwe Kamugisha ni umusore ukijijwe nyuma yo guca mu mateka mabi ndetse akaba yaranaduhamirije ko burya umuntu wese ashobora gukizwa kuko ubuntu bw’Imana butajya burobanura, aha kandi yaboneyeho no gusaba abanyarwanda kumushyigikira ndetse bakanamuba hafi mu bihangano bye bya buri munsi. Yanditswe na Akayezu Snappy/Muhabura.rw"
11,iyobokamana,religion,http://muhabura.rw/amakuru/iyobokamana/article/tanzania-abakirisitu-gatorika-bahinduriwe-umunsi,TANZANIA:Abakirisitu Gatorika bahinduriwe umunsi basengeraga ho," Mugihugu cya Tanzania  abayoboke bitorero ry’Abagaturika basabwe kuza senga kw’isabato cyangwase kuwagatandandu tariki 24 Ukwakira 2015 kugira ngo hatazagira umuntu uzitirwa nogusenga bika mubuza kwitorera umukuru w’igihugu mu matora ateganyijwe kuri 25 Ukwakira 2015 hazaba ari kucyumweru. Muri iki  gihugu cya Tanzania hatanzwe uburenganzira kubapadiri bose n’insengero zabo  muri icyo gihugu kuzasenga kuwa gatandatu (ku Isabato ku bemera amahame y’idini y’Abadivantisite b’umunsi wa karindwi) azaba ari  tariki 24 Ukwakira 2015 ubwo nyine ni mu rwego rwo kugirango kucyumweru tariki 25 Ukwakira 2015 kugirango abayoboke babo bazabone umwanya uhagije wokwitorera  umukuru w’igihugu, ndetse n’Abadepite  hamwe na njyanama z’uturere. Nkuko tubikesha ikinyamakuru kitwa MTANZANIA. Kibivuga   ko ibingibi byatangajwe n’umunyamabanga w’inama nkuru ya bepiskopi muri Tanzania (TEC) Musenyeri  SEVERIN Niwemugizi, musenyeri Niyomugizi  yasabye ko buri basenyeri bagomba kubikoragutyo  bamenyesha  aba padiri  yuko  abayoboke babo bazasenga kuwagatandatu. Ikindi nuko yasabye abayoboke bitorero gaturika kujya ba kurikirana abakandida babo mugihe biyamamaza  kugirango bumve imigabo n’imigambi baba fitiye, bityo bazitorere abayobozi  baba nogeye. Yashoje avugako bakomeza gusaba Imana Izabafashe Ibahe amahoro  murikigihe cyokwiyamamaza kwa bakandida , umunsi wa matora  nanyuma y’amatora   abakandida n’Abaturage  bazakire ibyavuye mumatora n’umutimamwiza  kugirango barusheho kugira ubumwe n’amahoro  mugihugu cyabo. Tubibutse ko amatora mugihugu cya Tanzania ateganyijwe kuba kuri 25 Ukwakira 2015  hazaba ari kucyumweru,  Mubakandida  bahabwa amahirwe murayo matora ni  John  Magufuri  guturuka mu Ishyaka riri kubuyobozi ( CCM) Chama Chama Mapinduzi. Hamwe na Edward Rowasa wavuye muriryo shaka rya CCM, akajya muri CHADEMA, Chama chakidemokrasia na Maendereo. Yanditswe na Bagabo John/Muhabura.rw"
11,iyobokamana,religion,http://muhabura.rw/amakuru/iyobokamana/article/minisitiri-w-intebe-yashimiye-byimazeyo-abakirisitu-ba,Minisitiri w’Intebe yashimiye byimazeyo abakirisitu ba Kiriziya Gatolika abasaba kuba Abanyarwanda beza," Ibi yabibasabye kuri uyu wa 10 Ukwakira 2015 mu birori byo kwizihiza isabukuru y’ imyaka 50 diyosez ya Ruhengeri imaze ishinzwe byahuriranye n’ isabukuru y’ imyaka 25 umushumba wayo Nyiricyubahiro Harorimana Vincent amaze ahawe ubusaseridoti. Umushumba wa Diyosezi ya Ruhengeri, Msg. Harorimana Vincent, yavuze ko igihugu cyavuye ahantu habi, kuri ubu kikaba kigeze ahantu heza, bityo agashimira ubuyobozi bw’igihugu ubufatanye bugirana n’amadini na za kiliziya mu kubaka igihugu. Agira ati” ni ugushimira Perezida wa Repubulika y’u Rwanda n’abamufasha mu buyobozi bw’igihugu cyacu, byinshi mu byo twagwezeho mu rwego rw’uburezi, ibyo twagezeho mu rwego rw’ubuvuzi, mu mibereho myiza y’abaturage, tubikesha ubufatanye bwiza n’inzego za leta zose uko zakabaye.” Yasabye kandi Abanyarwanda gukomeza kuba umwe bakorera mu bwuzuzanye bagamije kwiteza imbere kuri Roho no ku mubiri, batareba cyane ku byahise ahubwo bakarangamira kugira ahazaza heza.


 Minisitiri w’Intebe bwana Anastase Murekezi ari kumwe n’abakirisitu ba Diyosezi ya Ruhengeri
 Mu ijambo rye Minisitiri w’Intebe yagarutse ku ruhare rukomeye Kiliziya Gatolika yagize mu guteza imbere uburezi ndetse n’ ubuvuzi ashima iyi diyosezi uruhare ikomeje kugaragaza muri gahunda zigamije iterambere ry’ igihugu. Yagize ati:‘’Uyu munsi ni umwanya mwiza wo gushimira kiliziya Gatulika uruhare rwayo muri gahunda zose z’ ubuzima bw’ abaturage rurigaragaza, by’ umwihariko Diyosezi ya Ruhengeri mu bikorwa by’ uburezi kuva ku mashuri y’ incuke kugera kuri Kaminuza ya INES Ruhengeri, ubuvuzi ndetse n’ amahoteli afasha mu kwakira ba mukerarugendo hamwe no muri gahunda yo kuremera abatishoboye.’’ Iyi Diyosezi ya Ruhengeri yashinzwe mu mwaka w’1960, ikaba ifite ama Paruwasi 13, abarizwamo abakirisitu Gatolika 391, 695, ndetse n’abapadiri 74 bayifasha gukora umurimo w’Imana ndetse no gusakaza ubutumwa bwiza mu bakirisitu. Yanditswe na Akayezu Snappy/Muhabura.rw"
11,iyobokamana,religion,http://muhabura.rw/amakuru/iyobokamana/article/vatican-umu-padiri-yemeye-ko-ari-umutinganyi-imbere-y,Vatican: Umu padiri yemeye ko ari umutinganyi imbere y’Umushumba wa Kiliziya Gatolika Papa Francis," Ubwo umushumba mukuru wa Kiliziya Gatorika yatangizaga ku mugaragaro  inama yo ku rwego rwo hejuru muri kiliziya Gatulika sinode, ihuza abepiskopi bo ku Isi yose ikayoborwa na Papa, ikaba yatangiye kuri icyi cyumweru tariki ya 4 Ukwakira. 



 Padiri Krzysztof Olaf Charamsa 
  Amakuru dukesha bbc ni uko mu gihe iyi  Sinode yatangiraga I Roma, byatunguranye cyane ubwo umupadiri ukomoka mu gihugu cya Pologne yatangazaga ko asezeye ku bupadiri, ndetse agahita avuga ko ari umutinganyi. Padiri Krzysztof Olaf Charamsa w’imyaka 43 yabwiye abanyamakur b’Isi yose ati “Ndashaka kubwira kiliziya yanjye ko nanze, namaganye, urwango no gutoteza amadini akorera abakora imibonano mpuzabitsina babihuje.” Aseka cyane Krzysztof Olaf Charamsa yongeho ati ""Ndi umutinganyi"" Hari ibintu bitatu kiliziya isanga biri kwigaragaza mu miryango y’ubu, ku buryo igomba kugira icyo ibivugaho n’icyo ibikoraho; Ubutinganyi, gushyingira abantu batandukanye no kwemerera abantu gutandukana. Izi ngingo eshatu nizo zari ku meza ya Sinode yabaye umwaka ushize wa 2014, none zirongeye kugaruka ku meza ya Sinode ya 2015. 

 Umushumba wa kiliziya Gatolika Papa Francis nawe ni umwe mu batunguwe n’uyu mu padiri
  Mu gihe cy’ibyumweru bitatu, sinode iri kubera I Roma iyobowe na Papa Francis, iraza kwiga byimbitse ku ‘muryango’ Iterambere rya muntu n’urusobe rw’ibinyabuzima, bituma haba impinduka buri munsi, ku buryo amahame yashyizweho kera, ushobora gusanga atajyanye n’igihe abantu b’ubu bagezemo. Hari izindi ngingo zigomba kwigwaho muri iyo sinode zirebana n’umuryango, harimo nka gahunda zo kuboneza urubyaro, kwemerera abagore gukuramo inda n’ibindi. Bamwe mu bayoboke ba Kiliziya Gatorika ntago bashimishijwe n’ibyo uyu mu Padiri yatangaje ku mugaragaro n’ubwo we agaragaza ko ari uburenganzira bwe ndetse kandi ko nawe ari umwana w’Imana nk’abandi bose. Yanditswe na Akayezu Snappy/Muhabura.rw"
11,iyobokamana,religion,http://muhabura.rw/amakuru/iyobokamana/article/inama-yiga-kuri-dosiye-ya-rugamba-sipiriryani-n-buryo,Inama yiga kuri Dosiye ya Rugamba Sipiriryani n’buryo ashobora kugirwa umutagatifu yatangiye ku mugaragaro," Kurimiyi tariki ya 19 Nzeri I Kigali hatangijwe ku mugaragaro umuhango w’ab’ukwemera Gatolika, kugira umuntu wapfuye umutagatifu bica mu nzira y’itsinda ry’ababisabye n’abatanga ubuhamya mu kitwa Urukiko n’urubanza rwo kubumva .
 Mu nteko y’urukiko yari iyobowe na Musenyeri wa Arikediyoseze ya Kigali  Thadeo  Ntihinyurwa izaba ari Inteko igizwe n’itsinda ry’abasabiye Rugamba na Daphrose umugorewe ko bashyirwa mu mu rwego rw’abahire n’abatagatifu ndetse n’itsinda ry’abashinzwe kwiga ku mibereho n’imigenzereze yabo. Uru rubanza ruzakomeza mu minsi iri imbere kugeza rubonye umwanzuro ushingiye mu buhamya buzatangwa n’abazi neza Rugamba n’umugore we. Hazabaho impaka zizavanwamo igikwiriye ari nacyo kuzafatwaho umwanzuro uzohererezwa Roma. Nk’uko twabitangarijwe na Padiri Jean Bosco Ntagungira wari intumwa ya Musenyeri muri ruriya rukiko ngo urubanza ruzakomeza humvwa abatangabuhamya bo mu ngeri zose.Ati: “Hagomba kumvwa abatangabuhamya benshi. Hari ababa barateganijwe hari nabazizana, baaba ababishimangira cyangwa ababitambamira kandi hazaba harimo n’umurengezi w’ubutabera.” Yavuze kandi ko kugira ngo umuntu ashyirwe mu rwego rw’ abahire n’urw’abatagatifu hadashingirwa gusa ku bimenyetso by’abatangabuhamya. Ngo hagomba kuba n’igitangaza ndashidikanywa giturutse mu ijuru. Ati: “Kugira ngo umuntu agere muri urwo rwego rw’abahire hagomba igitangaza cyemezwa n’abantu babishinzwe. Bakavuga bati ‘habaye igitangaza iki n’iki. N’ubwo ngo ari inzira ndende, Padiri Ntagungira yatanze ikizere ko kuzumva abatagatifu Rugamba Cyprien na Daphrose bishoboka, kuko ngo no kugera kuri iyi ntambwe yatewe ari ikintu gikomeye. Ikirego cyo gutangiza inzira yo kwiga uko aba ‘balayiki’ bashyirwa mu rwego rw’abahire n’abatagatifu kikaba cyaratanzwe n’umuryango Communauté de l’Emmanuel uyu ukaba warashinzwe na Rugamba Cpryien na Daphrose Mukansanga. Inteko y’urukiko yemeje ko izatangira kumva abatangabuhamya mu rubanza rwa Rugamba ku wa mbere tariki ya 28 Nzeri saa tatu za mu gitondo. Naho urubanza rwa Daphrose Mukansanga umutangabuhamya wa mbere akaba azumvwa tariki ya 01 Ukwakira saa tatu za mu gitondo. Izo manza zombi umunsi wa mbere wo kumva umutangabuhamya zikaba zizabera mu rukiko rwa Paruwasi ya Mutagatifu Bikira Mariya umubyeyi w’impuhwe ku Kacyiru. Umutangabuhamya muri izo manza zombi uzumvwa kw’ikubitiro ni Rugamba Olivier umwana wa Rugamba Cyprien na Daphrose Mukansanga. Muri Kiriziya Gatolika abatagatifu ni abantu byapfuye barakoze imirimo myiza itangaje, biyambazwa n’abasenga ngo babafashe kubasabira ku Mana ngo yumve amasengesho yabo. www.muhabura.rw"
11,iyobokamana,religion,http://muhabura.rw/amakuru/iyobokamana/article/uko-ndushaho-kuririmba-numva-ndushaho-kwegera-ubuntu-bw,Uko ndushaho kuririmba numva ndushaho kwegera ubuntu bw’Imana- umuhanzi-Igorora," Umuhanzi Igorora Iritararenga Dieudonné, uririmba indirimbo zo kuramya no guhimbaza Imana agarukanye indirimbo nshya yise Ntawe uhwanye nawe Mana. Iyi ndirimbo ije ikurikira izindi nka Umujyanama, Iyo Uwiteka agukunze, na El Shaddai.
  Mu kiganiro twagiranye twamubajije impamvu y’iyi ndirimbo maze ati"" Ubu ni bwo butumwa numvaga bubyiganira mu mutima wanjye, narebye ibibaho, uko bikorwa maze ntekereje ku mugenga wa byose numva iyi ndirimbo ari yo igezweho ndavuga nti’ Mana ntawe uhwanye na we’ kandi mbinyuza mu ndirimbo."" Yakomeje agira ati"" mu isi kugira ngo ubone imbabazi runaka bisaba icyiru cyangwa ingurane ariko ku Mana yo ni ubuntu busaga, kandi mu gihe dushavuye, turira, mu gahinda Uwiteka atubera ubuhungiro, nsanga rero ntawe uhwanye na we."" 

 Umuhanzi Igorora ukora indirimbo zihimbaza Imana
   Mu gushaka kumenya icyo ubu butumwa bumariye abantu yagize ati"" Ubu butumwa bugarura intege mu bantu kumva ko mu gihe wihebye hari uwakwakira kandi usumba abandi ari we Uwiteka, birahumuriza rwose kandi bikunze kugaragara ko ari ho duturiza, duhabwa ihumure kurenza imidurunganyo yo mu isi."" Igorora, ubarizwa mu itorero rya ADEPR, ngo aterwa imbaraga no kuririmba indirimbo nk’izi. Abazwa ikimutera imbaraga mu kongera ibihangano, yatubwiye ko bimufasha kurushaho kwegera ubuntu bw’Imana, Igorora ati"" Nahoze ndirimba Hiphop, ariko ubu mbona itandukaniro kuko umujinya nakundaga kugira wagabanutse, urwango, kutishima ubu numva nararuhutse ndatuje kandi bimpa kurushaho kubana n’abandi mu mahoro."" 

 Gukorera Imana nibyo bimwongerera imbaraga
  Uyu musore Igorora Iritararenga Dieudonne, ubu ngo arateganya gukomeza kugisha inama Imana mu rwego rwo gukomeza kwagura ibikorwa bya muzika bye byuje ubutumwa bwo kuramya no guhimbaza Imana. Yanditswe na Akayezu Snappy/Muhabura.rw
"
11,iyobokamana,religion,http://muhabura.rw/amakuru/iyobokamana/article/rgb-iremeza-ko-munshingano-ifite-ntiharimo-gukurikirana,RGB  iremeza ko munshingano ifite ntiharimo  gukurikirana umuntu kugiticye.," Muminsi ishize hagiye humvikana mubitangaza makuru bitandukanye unkuru yavuzwecyane yuko umushumba witorero ZION TEMPLE  Intumwa  Paul GITWAZA.yavuzeko kwitariki 28-9-2015 koharikimenyetso kizagaragara kerekana imperuka Nyuma yiyonkuru ivuga kubijyanye n’ikimenyetso kizaba kerekana ko imperuka izaba  abantu ba tandukanye babivuzeho kwinshi, iyonkuru yarasakaye haba mu bitangaza makuru byandika ndetse n’amaradio  bitandukanye, harabagiye bavugako inkuru zijyanye  n’imperuka  ko aribinyoma gusa kuko kubemera ijambo ry’Imana bavugako ntawuzi  umunsi n’igihe imperuka izabera, bamwe mu baturage baganiriye n’umunyamakuru wa Muhabura.rw batashatse ko amazina yabo ndetse mashusho ajya ahagarara, bavuze ko ibi ntagihe bitavuzwe aho batanze urugero rwo mumwaka w’i2000.ubwo byavugwaga ko hazaba imperuka bamwe ba kagurisha ibyabo bumva ko imperuka igiyekuba ariko bikarangira imperuka itabaye, murabo baganiriye na muhabura.rw batanze ikifuzo yuko benabo bakwirakwiza ibyimperuka  urwego rushinzwe ibyamatorero byumwihariko kujya bafatira ibihano mu gihe ibyo bavuze birangiye bitabaye. bamwe mubakwirakwiza ibyo bihuha kuko haribamwe mu baturage bareka kwikorera imirimo yabo bamwe nibyo bafite bakabigurisha bigatuma bamwe mubaturage bibagiraho ingaruka ziganjemo izubukene, bagasaba ko bitazajya birangiriraho ahubwo bazajya bakurikiranwa.kuko abo baturage babifata nkokwangisha abaturage kwikorera imirimo yabo yaburimunsi. Siyonkurugusa yavuzwe ho kubijyanye n’imperuka kuko nyuma yiyonkuru yavuzwe na Gitwaza.     kuwagatatu tariki ya 9-9-2015  hunvikanye undimugabo wiyita ko ariwe YEZU uvugwa muribibiriya, uyumugabo yumvikanye kuri radiodio Amazing Grace ,ariyobita Ubuntu butangaje 105.1  mukiganiro cyitwa grace hour, isaha y’ubuntu.muricyo kiganiro uwo mugabo ahamya ko ariwe  Yezu. ubusanzwe amazinaye yombi yitwa MUNYANKUSI Emmanuel mwene  Kananira  Gerad na NYIRANJISHI  Asteria wavutse  1979. Avukira mukarere ka Muhanga u murenge wa Nyarusange,  akaba afite abana babiri   nawe nubwo atemezaga ko imperuka izaba kuriyotariki ya 28-9-2015, ariko akemezako imperuka izaba   gusa nawe afite umwihariko kuko avugako ariwe Yesu uvugwa muribibiliya wapfuye akazuka.uyumugabo yemezako abantu bemera yesu batabonye, ba gakwiriye kwemera uwo babona.  mugihewe ariwe wavutse ubwakabiri akavukira mu Rwanda kuko ubwambere atarapfa yavukiye mugihugu cya Islael  ubu akaba abarizwa murwanda. 

 Yesu Christu 
"
11,iyobokamana,religion,http://muhabura.rw/amakuru/iyobokamana/article/vatican-papa-francis-nyuma-yo-kuvugwa-ko-yaba-akorana-na,Vatican: Papa Francis  nyuma yo kuvugwa ko yaba akorana na Anti-Christ yongeye atungura benshi," Kuri uyu wa 08 Nzeri I Vatican hasohotse urwandiko rw’umushumba wa kiriziya Gatorika Papa Francis rugaragaza ko ashyigikiye abatandukana igihe cyose habayeho ubwumvikane hagati y’umugabo n’umugore ndetse n’uwabahaye iryo sezerano ryo kubashyingira ariwe padiri cyangwa undi muntu wese uba ahagarariye urusengero. Aha mu itangazo umushumba mukuru wa kiriziya gatorika yagejeje ku bayoboka b’idina ya Gatorika yabamenyesheje ko igihe abashakanye bashatse gutandukana bizwi mururimi rw’icyongereza nka “Divorse”  bemerewe gutandukana kuko baba babona hari byinshi batemeranya ho yangwa badahuza aha akaba yaratanze ingero nko kutumvikana ku cyemezo cyo kubyara cyangwa se ibindi bintu byose umugore n’umugabo baba badahuza. 

 Papa Francis:Divorse ni uburenganzira bwa ba nyir’ubwite  The newvision duksha iyi nkuru igaragaza bimwe mu byari bikubiye muri iri tangazo Papa Francis yashyize ahagaragara rigaragaza ibyo aba Padiri bazajya bagenderaho bemeza itandukana ry’abashakanye(Divorse), aho usanga no kuba umwe mu bagize umuryango usaba ubutane yemerewe kugenzura imyitwarire ya mugenzi we yabona itamunyuze agahita ajya kwaka ubutane(Divorse). Ibi bikaba bije nyuma y’uko Papa Francis aherutse kwemeza ko aba shumba ba kiriziya Gatorika bahawe ububasha bwo kubabarira icyaha cyo gukuramo inda, tubibutse ko ibi yabitangaje mu cyumweru gishize ubwo kiriziya Gatorika yizihizaga umwaka w’impuhwe. Yanditswe na Akayezu Snappy/Muhabura.rw"
11,iyobokamana,religion,http://muhabura.rw/amakuru/iyobokamana/article/imigisha-ifatana-n-ubwenge-inkuru-udakwiye-gucikwa,Imigisha ifatana n’ubwenge? Inkuru udakwiye gucikwa.," Imigisha ifatana n’ubwenge Twumve icyo Bibiliya ibivugaho imigani igice cya 4.1-27 1.Bana, nimutegere amatwi ibyo so abigisha, Mushishikarire kwiga ubuhanga.
2.Ntimukareke amategeko yanjye, Kuko mbigisha ibyigisho byiza.
3.Nabereye data umwana, Kandi ndi ikinege gikundwa na mama cyane.
4.Yaranyigishaga akambwira ati “Ukomeze amagambo yanjye mu mutima wawe, Witondere amategeko yanjye, Ubone kubaho.
5.Shaka ubwenge shaka n’ubuhanga, Ntubwibagirwe, ntuteshuke amagambo ava mu kanwa kanjye.
6.Ntubureke buzakurinda, Ubukunde buzagukiza.
7.Ubwenge muri byose ni bwo ngenzi, Nuko rero shaka ubwenge, Ndetse ibyo utunze byose ubishakishe ubuhanga.
8.Ubukuze na bwo buzagukuza, Nubukomeza buzaguhesha icyubahiro.
9.Buzagutamiriza imbabazi ho umurimbo, Buzakwambika ikamba ry’ubwiza.”
10.Mwana wanjye, umva kandi emera amagambo yanjye, Ni bwo imyaka yo kubaho kwawe izagwira.
11.Nakwigishije ingeso z’ubwenge, Nakuyoboye mu nzira zitunganye.
12.Nugenda intambwe zawe ntizizateba, Kandi niwiruka ntuzasitara.
13.Ukomeze cyane icyo wigishijwe ntukireke, Ugihamane kuko ari cyo bugingo bwawe.
14.Ntukajye mu nzira y’inkozi z’ibibi, Kandi ntukagendere mu migenzereze y’abantu babi.
15.Ujye uyitaza ntuyinyuremo, Uyiteshuke uce mu yindi.
16.Ababi ntibasinzira keretse bakoze ibibi, Kandi ntibatora agatotsi batagize uwo bagusha,
17.Kuko barya umutsima wo gukiranirwa, Kandi banywa vino y’urugomo.
18.Ariko inzira y’umukiranutsi ni nk’umuseke utambitse, Ugakomeza gukura ukageza ku manywa y’ihangu.
19.Inzira y’abanyabyaha ni nk’umwijima,Ntibazi ikibasitaza.
20.Mwana wanjye, ita ku magambo yanjye, Tegere ugutwi ibyo mvuga.
21.Ntibive imbere y’amaso yawe, Ubikomeze mu mutima wawe imbere.
22.Kuko ari byo bugingo bw’ababibonye, Bikaba umuze muke w’umubiri wabo wose.
23.Rinda umutima wawe kuruta ibindi byose birindwa, Kuko ari ho iby’ubugingo bikomokaho.
24.Ikureho umunwa uvuga iby’ubugome, Kandi ururimi ruvuga iby’ubugoryi urushyire kure yawe.
25.Boneza amaso imbere yawe, Ugumye uhatumbire.
26.Tunganya inzira y’ibirenge byawe, Kandi imigendere yawe yose ikomezwe.
27.Ntuhindukirire iburyo cyangwa ibumoso, Ukure ikirenge cyawe mu bibi. By  Muhabura.rw"
11,iyobokamana,religion,http://muhabura.rw/amakuru/iyobokamana/article/kumenera-umugore-ibanga-byatumye-amaso-ye-areba-isi-bwa,Kumenera umugore ibanga byatumye amaso ye areba isi bwa nyuma," Mu muryango w’abadani mu rugo rw’uwitwa Manowa n’umugore we wabanje kuba ingumba,niho Imana yakoreye igitangaza babyara umusore waranzwe n’amateka adasanzwe ariwe Samusoni bisobanura umunyembaraga cyangwa umugabo w’izuba.
Nk’uko bivugwa n’abahanga batandukanye mu by’amateka harimo nka Ginger Garrett, urubuga rwa wikipedia.org/wiki/Samson na Bibiriya Yera, byemeza ko uyu Samusoni yavukanye imbaraga zidasanzwe bivugwa ko yazikuraga ku uwiteka Imana yo mu ijuru ngo ikaba ari nayo yari yarohereje (...)
Mu muryango w’abadani mu rugo rw’uwitwa Manowa n’umugore we wabanje kuba ingumba,niho Imana yakoreye igitangaza babyara umusore waranzwe n’amateka adasanzwe ariwe Samusoni bisobanura umunyembaraga cyangwa umugabo w’izuba.
Nk’uko bivugwa n’abahanga batandukanye mu by’amateka harimo nka Ginger Garrett, urubuga rwa wikipedia.org/wiki/Samson na Bibiriya Yera, byemeza ko uyu Samusoni yavukanye imbaraga zidasanzwe bivugwa ko yazikuraga ku uwiteka Imana yo mu ijuru ngo ikaba ari nayo yari yarohereje malayika wayo mbere y’uko uyu Samusoni avuka ngo abwire nyina ko n’ubwo ari ingumba ariko agiye gusama inda akaba ategetswe kutanywa igisindisha icyo aricyo cyose cyangwa kurya igihumanya cyose, ndetse yihanangirizwa ko uyu mwana atazigera yogoshwa umusatsi we(abacamanza 13:13).
Ibi byose rero bikomeza bisobanurwa ko aba babyeyi babyubahirije nyamara nyuma yo kuvuka no kugimbuka kw’uyu Samusoni akaba yaraje kwadukana ingeso yo kujya mu bagore ari naho yaje kubenguka umugore wo mu gikombe cyitwa Doreka witwa Delilah, ari nawe waje kuba imbarutso y’ibibazo byabaye kuri Samusoni byose harimo n’urupfu rwe.
N’ubwo bivugwa ko Samusoni Imana yamukoreshe byinshi cyane akamamara , ntaho bigaragara ko kuba icyamamare byamuheshaga uburenganzira bwo kugomera Imana, n’ubwo bigaragara ko Samusoni yahoreye Uwiteka akicamo benshi mu bafilisitiya bari abanzi b’Imana, ariko na none binaboneka ko bivuye mu kurundurira umutima we mu bagore harimo na Delilah, byatumye acumura ku mana maze amena ibanga avuga aho imbaraga ze ziva agira ati: ""Nta cyuma cyogosha kigeze kunyura ku mutwe wanjye,kuko nabaye umunaziri w’Imana uhereye nkiva munda ya mama. Nakogoshwa imbaraga zanjye zanshiramo, ngacogora nkamera nk’abandi"".
Nk’uko wari umutego kuri we kugira ngo bamufate koko bamwigirije ho nkana ndetse binagaragara ko bamwishe bamunoboyemo amaso. Aya makosa ya Samusoni rero akwiye kubera benshi muri twe nk’isomo rikomeye; ba bandi usanga Imana igirira neza igaha cyangwa igakoresha ibikomeye bitari bimwe nyamara bo bakabona ko ari wo mwanya wo gukoresha icyo cyubahiro cyangwa igikundiro mu mafuti atandukakanye harimo kwikubira imitungo ya rubanda cyangwa kwigarurira ingo z’abandi, Guteka imitwe cyangwa uburaya muru rusange, muramenye, mumenye ko hari isezerano mwasezeranye n’Imana ryo kuzayubahisha kugeza kugeza gupfa, bitari ibyo ruriye Samusoni rutabibagiye.
Gusa na none umuntu yakongera ho ko Samusoni umuntu yanamwigiraho ko Imana igira imbabazi ko naho umuntu yaba yarakoze ibyaha byinshi cyane Imana imubabarira, ititaye ku buhemu bwe ahubwo yo yita ku tukundo rwayo ruhoraho iteka ryose kuko Samusoni nawe bigaragara ko nyuma y’ibi byose yatakambiye Imana maze iramwumvira imuha imbaraga, nawe tumbira Imana uyereke aho wacumuye uyibwire uti Data ndakwinginze ndengera, irakurengera. taget9@yahoo.com"
11,iyobokamana,religion,http://muhabura.rw/amakuru/iyobokamana/article/bugesera-niba-adam-na-eva-bari-abatwa-ubwo-isi-yose-yaba,Bugesera : Niba Adam na Eva  bari Abatwa ubwo Isi yose yaba ariki? (AL.HADJ Harerimana twayibu )," Islam mwivuga butumwa irimo gukorera mu karere Ka Bugesera  ,itewe inkunga n’ umuryango nterankunga AMIR DAWA
Kuri uyu wa gatandatu   Abavuga  butumwa b’ Ibidini ya Isiramu  bakomereje ivuga butumwa  m’Umurenge wa Ntarama Akagari ka kanzenze U mudugudu wa Karumuna Amwe mu masomo yatanzwe na AL.HADJ Harerimana twayibu ,yagarurutse  kubumwe n’ubwiyunge mu banyarwanda ndetse by’ Umwihariko  hagati y’ Amadini.
Yagize ati <<  banyarwanda ubumwe n’ ubwiyunge budahari ntacyo twageraho, ndetse ni ubuyobe bukabije cyane. kuko Isi ifite abakurambere bazwi kandi duhuriyeho twese, aribo Adamu na Eva , nonese niba Adamu na Eva bataragiraga ubwoko , twe turi iki? Turi bene Adam na Eva niba  bari Abatwa ubwo isi yose yaba ari Abatwa niba bari Abatutsi ubwo isi yose yaba ari Abatutsi ni base bari Abahutu  ubwo isi yose yaba ari Abahutu. Ubwo twese rero turi bene mugabo umwe , mukere  tumenye imana yu kuri tunasabe imana ubuyobe bwabaye mu Rwanda abatutsi  bagakorerwa genocide ndetse bakarimburanwa ni byabo, ibyo ni ubuyobe bukabije, kuberako twese turi bene Adamu na Eva >>
Ikindi abavuga butumwa bakanguriye abanyabugesera ni isuku barebeye kubayisiramu ndetse bakangurira abanyakarumuna kwitabira gahunda zose z’Igihugu harimo kwitabira umutekano , kwitabira byihuse gahunda zu bwisungane mu kwivuza .
 Abayisiramu bemereye  abanyentarama kwisiramuza ku buntu, ndetse no gushakira abatishoboye ubwisungane mu kwivuza.
Nyuma yuko abanyakaruna benshi bari bitabiriye ikigiterane ndetse cyari kimaze imitsi itatu ,kirimo ni moka za  kabuhariwe twakwita nkurusengero rwimukanwa ,abenshi bahise binjira idini ya Isiramu, kuburyo  umuyobozi ungirije Imamu wa Karere yahise abemerera kubakodeshereza aho baba bazengera ndetse babemerera na barimu mu gihe hagishakishwa ikibanza cyo kubakamo Umusigiti. Muhabura.rw"
11,iyobokamana,religion,http://muhabura.rw/amakuru/iyobokamana/article/perezida-kagame-yifurije-abayisilamu-umunsi-mwiza,Perezida Kagame yifurije Abayisilamu Umunsi mwiza," Perezida Paul Kagame yifurije abayoboke b’Idini ya Islam umunsi mwiza wo gusoza igisibo gitagatifu uzwi nka Eid al-Fitr bizihije kuri iki Cyumweru tariki 24 Gicurasi 2020. Ni umunsi wizihijwe mu buryo budasanzwe kuko batahuriye hamwe bitewe n’ingamba zo kwirinda icyorezo cya COVID-19. Mu butumwa yanyujije ku rukuta rwe rwa Twitter, Perezida Kagame yagize ati “Eid Mubarak ku bavandimwe bacu bayizihiza bo mu Rwanda no hirya no hino ku Isi. Mbifurije mwese Eid al-fitr y’umugisha kandi itekanye.” Eid-el-Fitr ni umunsi usoza ukwezi kw’Igisibo gitagatifu ku bayoboke ba Islam ufatwa nk’ukomeye. Bawukoraho ibyiza byinshi harimo gusangirira hamwe ifunguro, abafite ubushobozi bakazirikana abatabufite ndetse hakabaho n’ibikorwa byo gufasha abatishoboye. Warangwaga n’urujya n’uruza rw’Abayisilamu bambaye amakanzu y’urwererane, ubabona bose bafite akanyamuneza ku maso, basuhuzanya ubutitsa indamukanyo yifurizanya Eid el-Fitr nziza bagira bati “Eid Mubarak”. Kuri iyi nshuro isengesho ryabahurizaga kuri Stade ya Kigali i Nyamirambo ryizihirijwe kuri Televiziyo na Radio by’Igihugu kubera ingamba zafashwe mu guhangana n’ikwirakwira rya Coronavirus. MUHABURA.RW "
11,iyobokamana,religion,http://muhabura.rw/amakuru/iyobokamana/article/nuko-ntimukiganyire-mugirango-tuzarya-iki-cyangwa-ngo,Nuko ntimukiganyire mugirango ‘Tuzarya iki?’Cyangwa ngo ‘Tuzanywa iki? -  Pastor Salomon E. BIGANIRO," Pastor Salomon E. BIGANIRO uyobora itorero ryitwa Flame of the hory spririt Embassy  avuga ko abagize ubwoko bw’Imana badakwiye gushidikanya kw’ Ijambo ryayo Bibiriya igira iti "" Nuko ntimukiganyire mugirango ‘Tuzarya iki?’Cyangwa ngo ‘Tuzanywa iki?’Cyangwa ngo ‘Tuzambara iki?’Kuko ibyo byose abapagani babishaka, kandi So wo mu ijuru azi ko mubikwiriye byose.Ahubwo mubanze mushake ubwami bw’Imana no gukiranuka kwayo, ni bwo ibyo byose muzabyongerwa.Ntimukiganyire mutekereza iby’ejo, kuko ab’ejo baziganyira iby’ejo. Umunsi wose ukwiranye n’ibibi byawo. 1)Iri jambo riratwereka ko tutagomba guhangayika kubwo gushaka ibiryo,ibinyobwa,imyambaro, aho kuba, ibyo turiha mu ngendo(transport)no migenderanire(communication) n’ibindi dukenera byose buri munsi mu kubaho, Umuntu ku giti cye, urugo, umuryango, sosiyete,... Imana irashaka ko dutuza kuko Imana Ari yo ifite mu nshingano zayo kuduha ibikenewe byose kugirango tubeho. Kandi Ari yo yatwohereje kubw’Impamvu zayo bwite. 2) iri Jambo ritwereka ko Uretse abizera IMana gusa n’abatayizera ibaha ibibatunga kubw’ubuntu bwayo, bityo rero ku  bayizera ni akarushyo kuko izi ko babikwiriye nabo. 3) iri Jambo ritwigisha kumenya ko turiho kubw’Impamvu y’Imana, twahoze mu bitekerezo byayo mbere y’uko tuba insoro mu nda zabatubyaye. Ndetse batije Imana inda gusa mu buryo batazi kugirango tugaragazwe mu isi nk’uko Imana yabigambiriye kera kubw’ubushake bwayo. Iyo mpamvu yo kubaho kwacu niyo ikwiriye guhangayikisha buri wese kugirango arangize ubutumwa(Mission) mu gihe cye mu isi kuko hariho umunsi buri wese azahagarara imbere y’Uwatwohereje atange raporo y’ibyo yatumwe gusohoza n’uko byagenze. 4) Iri jambo riratwigisha ko  tudakwiye guhangayikishwa na fure de misiyo kuko Ari  inshingano ya boss kuyiduha. Ahubwo dukwiye guhangayikishwa na misiyo( Ubutumwa) bw’ibyo Imana ishaka ko turangiza mu gihe cyacu( hagati yo kuvuka no gupfa cg kugaruka kwa Yesu). Kuko niba tutabusohoje ntawundi uzaza Ari jye cg wowe buri muntu ni umwihariko ku Mana. byaba Ari igihombo ku  Mana gikomeye kurangiza igihe cyawe kubwo kurya, kunywa, kwambara,... Gusa. 5) Iri Jambo Kandi ritwereka  ko Ejo hacu Ari  Yesu. ubwinshingizi bw’ubuzima bwacu ntiburi mu bwinshi bw’ibyo dutunze cyangwa bw’abantu batuzengurutse. Kuko ntanakimwe muri byo kiduha umwuka duhumeka kugeza Ejo, Ejo bundi, ukwezi gutaha, umwaka utaha,...niba icyo gihe tukigezemo nibwo dukwiye guhangayikishwa nacyo kuko twakigezemo nyine. Isengesho: Mana nshoboza gukora ibyo wantumye gukora mu isi mu gihe cyanjye. Undinde  kwita cyane kubyo ufite mu nshingano zawe kwikorera ahubwo nite kucyo ushaka ko nkora buri munsi Kandi ukimenyeshe neza. Mu izina ryaYesu Kristo. Amen Shalom! 
 
 Ruhumuriza Richard/ MUHABURA.RW "
11,iyobokamana,religion,http://muhabura.rw/amakuru/iyobokamana/article/covid-19-uganda-yataye-muri-yombi-umupasiteri-imushinja,COVID-19:Uganda yataye muri yombi umupasiteri imushinja gukwirakwiza ibihuha kuri coronavirus," Umupasiteri witwa Augustine Lga wo mu itorero Revival Restoration church ikorera ahitwa Kawala mu gihugu cya Uganda yatawe muri yombi azira gukwiza ibihuha ku cyorezo cya Coronavirus  ubwo yabitangarizaga kuri Tereviziyo yaho muri Uganda. Mu kiganiro yatangiye kuri iyo tereviziyo yavuze ko icyorezo cya coronavirus kitari muri Afurika ko ibyo ari ibinyoma niko rero guhita atabwa muri yombi nyuma yuko icyo kiganiro gikwiriye ku mbuga nkoranyambaga. Ubuyobozi bwa Uganda ndetse n’abandi bababajwe nayo magambo yakwirakwijwe n’uwo mupastori bavuga ko umuvugabutumwa ataberanye no gukwiza ibinyoma muri rubanda anareba uburyo iki cyorezo gihangayikishije afurika  n’isi yose muri rusange. Indwara ya coronavirus yakwiriye ku isi iturutse mu gihugu cy""ubushinwa aho yahitanye abashinwa batagira ingano ubu ikaba imaze gukwirakwira mu isi yose ndetse ikaba yarageze no muri Afurika.Mu Rwanda imibare dukesha  ministeri y’ubuzima ivuga ko hamaze kugaragara abarwayi 60 ba Coronavirus ariko bakaba barikwitabwaho n’abaganga ahabugenewe ndetse akaba nta n’urupfu na rumwe rurahagaragara. Denis Fabrice Nsengumuremyi/MUHABURA.RW"
11,iyobokamana,religion,http://muhabura.rw/amakuru/iyobokamana/article/covid-19-ndamusubiza-nti-ariko-wowe-niba-udatinya-urupfu,COVID-19: Ndamusubiza nti ariko wowe niba udatinya urupfu wirugemurira abarutinya - Pasteur Antoine Rutayisire," Pasteur Antoine Rutayisire arakebura  bamwe mu Bakirisito binubira zimwe mu ngamba zafashwe mu gihugu zigamije gukumira icyorezo cya Koronavirusi ( COVID-19), harimo no gufunga amateraniro y’abantu benshi basenga. Yibutsa ko atari  ikintu Leta yashyizeho ngo kibangamire abantu cyangwa ngo kibuze amadini gusenga, ngo isonzeshe insengero n’abapasitori ahubwo ko ari ikintu cyagiyeho ku bwirinzi no kugirira neza Abanyarwanda kugira ngo baticwa n’indwara z’ibyorezo. Yagize ati: “Mwebwe iyo bafunze insengero nizo bafunze zonyine?” Akangurira Abakirisitu kujijuka, bakamenya ko ibi byemezo ari mu nyungu zabo ntibakomeze kumva ko babangamiwe kuko niba harimo no ku bangamirwa biri  ku banyarwanda bose. Hari bamwe mu bakirisitu bavuga ko  batwikiriwe n’amaraso ya Yesu, akabibutsa ko n’abantu barimo gupfa basenga. Yagize ati: “Urabona hari igihe kwizera kwacu kuvangamo n’ikintu cyo kutajijuka n’amarangamutima yo kumva ko twebwe ubwo twizera Imana turinzwe ntacyatubaho ariko Jenoside yakorewe Abatutsi mu 1994 yarabaye Abatutsi barapfa kandi Imana yari ihari. Sindimo gupfobya umurimo w’Imana kuko niyo yaturemye twese, niyo itubeshaho, ibyorezo byagiye bibaho, ibihugu byabayemo Ebola n’Abakirisitu barapfuye rero bamwe bakavuga ngo twebwe ukagira ngo mu Rwanda ho hari iyindi Mana dufite izabuza Coronavirus bityo, umuntu agende nta gukaraba, nta kwirinda, nta kwigengesera ngo twe turarinzwe!  Icyo nicyo dushobora gukosoraho abantu bakumva ko ibi ari ibyemezo byafashwe kubw’inyungu zacu.” Kuba kugeza ubu hari n’abavuga ko ari  ibyemezo bya Leta, abibutsa ko atari gahunda ya leta ahubwo ari  gahunda y’Abanyarwanda bityo, agasaba  buri Munyarwanda wese ko  yagombye no kwibwiriza agakurikiza amabwiriza batanabimutegetse akibwiriza, akabikora ku bw’inyungu z’abandi. Yagize ati : “Hari uwo twahuriye mu nzira aravuga ati twe ntidutinya urupfu.  Ndamusubiza nti ariko niba utarutinya wirugemurira abarutinya. Wowe rwigumanire ariko we kugenda ukwirakwiza indwara.” Ashimira ubuyobozi bw’igihugu cy’u Rwanda uburyo buri kwita ku Babanyarwanda kuko ingamba zose zigenda zifatwa ari izo kugirira umumaro Abanyarwanda. Yaboneyeho gusaba Abakirisitu kugira ituze n’ibyiringiro, uyu mwanya babonye wo kuguma mu ngo abantu bawukoreshe mu kwitekerezaho no kurushaho kwegera Imana. Icya kabiri ni ukurushaho gukurikiza amabwiriza atangwa n’ubuyobozi bw’igihugu kubera ko nk’uko abishimangira ngo iyo udakurikije amabwiriza wowe ushobora kumva ko ntacyo bigutwaye ariko uba ubangamiye mugenzi wawe. Ashimira abayobozi ubwitange no kurara amajoro batekerereza Abanyarwanda ku bw’ibyemezo bagenda bafata ndetse n’ingamba zihari banakomeje gufata. Arabasaba kandi kugumana ibyiringiro kuko nkuko abishimangira ngo abakuru babaye muri iki gihugu babonye Imana ikiza u Rwanda, akavuga ko abo  Corona Virus imaze kwica ku isi yose ntabwo bangana n’impuzandengo y’abapfaga mu Rwanda ku munsi umwe muri Jenoside yakorewe Abatutsi mu 1994. Ku bw’ibyo, akavuga ko Imana yakijije Abanyarwanda  ibyo n’ibindi izabibakiza. Yagize ati: “Turi ubwoko bufite ibyiringiro kuko twanyuze no mu birenze ibi ngibi, ubu badusabye kuguma mu ngo ariko nta rupfu ruri mu mihanda. Hari igihe twagumye mu ngo ari ukugira ngo urupfu rudusange mu nzu. Hari igihe batugumishije mu mazu kugira ngo babone uko bica abantu. Ubu rero aya mabwiriza ntabwo yagombye kudutera ubwoba tuzihanganira ibibazo birimo nko kuba harimo abatarajya kubyina.” Asaba Abanyarwanda gufata iyi minsi nk’umwiherero, gusabana n’imitima yabo, kuba batari buge ku kazi atari umunsi w’ikiruhuko ahubwo babanze bashyire ubuzima bwabo muri gahunda ndetse n’umwanya wo kwibuka Imana cyane cyane kubitwazaga ko akazi kababanye kenshi. Chief editor /MUHABURA.RW "
11,iyobokamana,religion,http://muhabura.rw/amakuru/iyobokamana/article/imyiteguro-yo-kwibuka-ku-nshuro-ya-26-jenoside-yakorewe,Imyiteguro yo kwibuka ku nshuro ya 26 Jenoside yakorewe Abatutsi igeze he?," Komisiyo y’Igihugu yo kurwanya Jenoside (CNLG) iravuga ko imyiteguro yo kwibuka ku nshuro ya 26 jenoside yakorewe Abatutsi ikomeje, ariko ko ibikorwa bizajyana n’ingamba zizaba zashyizweho n’ubuyobozi bw’igihugu bitewe n’uko iki cyorezo cya coronavirus kizaba gihagaze.  Ibikorwa by’imyiteguro birimo gukorwa kuri ubu, byibanda ku gutegura ibiganiro bizatangwa mu gihe cyo kwibuka, gusukura inzibutso, hakaba izisanwa izindi na zo zikagurwa. Harategurwa kandi uburyo imibiri y’abazize jenoside yakorewe abatutsi yabonetse yazashyingurwa mu cyubahiro. Umunyamabanga Nshingwabikorwa wa Komisiyo y’igihugu yo kurwanya jenoside Dr Jean Damascene Bizimana asobanura ko muri iki gihe u Rwanda n’isi yose bahangayikishijwe n’icyorezo cya coronavirus, hari ingamba zafashwe mu buryo gahunda zikomeza ariko n’abantu bakirinda. Yagize ati “Hari amahugurwa atangwa agenewe abazatanga ibiganiro bitangwa mu gihe cy’icyunamo mu midugudu, muri za ministeri no mu bigo byigenga binyuranye, ibyo rero twarabihagaritse kuko n’ubundi bihuza abantu benshi. Cyakora ibiganiro twarabyohereje kugira ngo bizabashe gutangwa hakoresheje uburyo bw’itangazamakuru ariko bigere ku bantu. Ikindi gikorwa twafasheho ingamba ni ikijyanye no gusura inzibutso, twatanze amabwiriza ko amatsinda yajyaga asura inzibutso yahagarara  ariko inzibutso ntizifungwe burundu, hakajya hasura umuntu umwe umwe, abakozi na bo twarabagabanije, abasura twakira umwe umwe kugira ngo ingamba zafashwe zubahirizwe.” Akomoza avuga kandi ko ikomeza imyiteguro yose isabwa, hakazitabazwa cyane cyane itangazamakuru mu gusakaza ubutumwa buzaba bwagenwe muri icyo gihe cyo kwibuka. Dr Bizimana yagize ati “Tuzifashisha itangazamakuru mu buryo bwose, radio, televiziyo, social media kugira ngo ubutumwa bugere kuri hose hashoboka. Urugero nko ku itariki ya 11 z’ukwa kane ubwo tuba twibuka abatutsi biciwe Nyanza ya Kicukiro, dushobora kuzategura ikiganiro cyihariye gikwirakwizwa mu buryo bw’ itangazamakuru kigaragaza amateka y’abatutsi biciwe muri biriya bice, ndetse n’ahandi hiciwe abatutsi kuri iyo tariki kugira ngo itariki ku yindi tujye tumenya uko amateka yagenze, bityo abantu bamenye ko bari mu gihe cyo kwibuka.” Umunyamabanga Nshingwabikorwa wa IBUKA Ahishakiye Naphtal we asaba abarokotse jenosode gukomera ndetse no kwakira ingamba zafatwa n’ubuyobozi mu gihe indwara ya coronavirus yaba itaragabanya umurego. Yagize ati “Turabasaba gukomera, bakumva ko bakwiye kwirinda mu buryo bukomeye buhabiriza amabwiriza yatanzwe na ministeri, kandi bakazakira neza icyemezo cyafatwa, inama zatangwa muri kiriya gihe bavuze bati dushobora kwibuka ariko tutari abantu benshi, bakumva ko ari umuti igihugu cyashatse, ntibabifate nabi, kuko byaba biturutse kuri iki cyorezo kandi ku nyungu za twese.”  Muri uyu mwaka nta bashyitsi badasanzwe bateganijwe nk’uko CNLG ibitangaza. Abaturage basabwa gukomeza gutahiriza umugozi umwe muri ibyo bihe kandi bagakurikiza amabwiriza atangwa n’inzego z’ubuyobozi bw’igihugu. Chief editor /MUHABURA .RW"
11,iyobokamana,religion,http://muhabura.rw/amakuru/iyobokamana/article/ibintu-10-uwigisha-ijambo-ry-imana-asabwa-kugendera-kure,Ibintu 10 uwigisha ijambo ry’Imana asabwa kugendera kure," Kuvuga ijambo ry’Imana ni impano itangwa n’Umwuka Wera w’Imana ariko kandi ibi ntibivuze ko ubikora akwiye kubura ubwenge muri byo, kuko bishobora kudatanga umusaruro wari witezwe biturutse ku myitwarire yagize imbere yabo yigisha, rimwe na rimwe n’uwigisha ubwe akagawa n’abamuteze amatwi. Mwigisha irinde ibi bikurikira, nubwo wabibona nk’ibidakanganye ariko biragayitse: 1.	Kwambara imyambaro irangaza abantu Ibi bikunda kugaragara aho umwigisha aza imbere y’iteraniro yambaye imyenda idasanzwe, yadodeshejwe mu buryo burangaza abantu, ifite ibikabyo byinshi ku buryo abamubona; iminota myinshi ntacyo bumva ahubwo bayimara bamurangariye banibaza ibyo yambaye ibyo ari byo n’icyo bisobanura bigatera abantu kwiganirira aho kukumva. Nibyo birakwiye ko wambara neza, ariko oroshya ibintu. Wibuke ko ijambo ry’Imana ugiye gutanga ari ryo ry’ingenzi kandi ryo kubahwa kurusha wowe. 2.	Kubahiriza igihe wahawe Niyo mpamvu ugomba kuba wambaye isaha yawe itari iyo kuri telefone yawe kuko kurebera kuri telefone nabyo birangaza abakureba. Ikindi ni uko n’isaha yo mu rusengero akenshi iba itari ku gihe nyacyo. Gendana iyawe wizeye igufashe kubahiriza igihe wahawe. Zirikana ko nubwo waba uri kwigisha neza, iyo utindiye abakumva bararambirwa bikabibura ibyo wababibyemo. 3.	Kuba witwaje Bibiliya n’ikayi yanditsemo ibyo wateguye uza kwifashisha Aha ntibibujije ko umwigisha yakoresha ibindi byuma n’ibikoresho mu buryo bw’ikoranabuhanga. Si byiza gutwara udupapuro twinshi kuko hari gihe rimwe na rimwe ushobora kutubura cyangwa tukaguruka hirya no hino bikaba byateza kurangara kw’abagukurikira. Ibi kandi bishobora no kwerekana ko udapanga ibintu byawe neza mbere y’igihe. 4.	Irinde gukora ibituma abantu bareka kumva ibyo uvuga Urugero: gukinisha amataratara (Lunette) buri kanya uyambara uyakuramo, guhekenya ibintu mu kanwa, gucira hasi, kwayura buri kanya uri kubwiriza, kwishimagura ku mubiri, kutaba wafunze neza ibifungo by’ishati yawe cyangwa ipantalo, umukandara urereta, imisatsi idasokoje n’ibindi. Igenzure mbere yo kujya imbere y’abantu kuko n’uko umeze bifite icyo bivuga. 5.	Irinde gutinda cyane mu nzenya uvuga witaka, utaka umugore wawe n’abana bawe cyangwa imodoka ugendamo, amashuri wize, ibihugu wagenze n’ibindi nk’ibyo. N’iyo ibyo uvuga waba ubitangaho ingero, reka gukabya kuko bituma abantu batangira kukwibazaho no kugufata nk’ubishongoraho bakakurambirwa vuba cyangwa bakakugaya mu mitima yabo bikangiza ubutumwa watangaga. 6.	Kirazira kikaziririzwa kumva umuvugabutumwa mu butumwa yigisha, azana inkuru y’umuntu (inshuti, umuvandimwe,…) baganiriye biherereye; yamuvuga izina cyangwa atarivuga. Ibyo bikomeretsa uwabikubwiye ndetse n’ubyumva akubonamo umuntu utari uwo kwizerwa, uvuga menshi, utabitswa ibanga n’ibindi. 7. Mu gihe uhagurukije abantu kwihana bagatinda, irinde gutangira gukoresha agahato, ubakanga n’ibindi bisa n’iterabwoba ubaciraho iteka wenda uti ""wava hano utihannye ugahita ukora impanuka,..."" reka Umwuka wera akore umurimo we, kuko Umwuka Wera niwe wenyine utsinda umuntu akamwemeza iby’ibyaha bye. 8. Igihe ukoresha indangururamajwi (microphone) ugomba kumenya aho bayifatira kuko iyo uyicometse ku munwa ntacyo abantu bumva. Ikindi ukanamenya ko iyo ufite indangururamajwi habaho kugabanya ijwi wari usanzwe uvugiraho kugira ngo udasakuriza abo ubwira. Kugira ngo abantu basobanukirwe ibyo uvuga ntibisaba guhanika cyane ijwi ryawe cyangwa kurigoreka uko udasanzwe uvuga. Iyo uvuga witonze ufite n’inyigisho nzima ntibibuza abagukurikiye kuzumva neza. 9. Umuvugabutumwa muzima yubaha abantu bamuri imbere. Ntiyibwire ko kuba ari we uri kuvuga bivuga ko abo abwira bose abaruta cyangwa abarusha ubwenge ngo bitumen akoresha imvugo yiboneye zose, hari n’igihe wigisha ikintu hari umaze imyaka 50 akizi ndetse akikurusha rwose. Umuvugabutumwa ukuze yubaha abo abwira bamuri imbere akabaha agaciro kandi akazirikana ko kuba ari we ubari imbere ari ubuntu bw’Imana gusa bityo akagenzurana ubwenge imvugo akoresha yigisha. 10. Umuvugabutumwa muzima yirinda kuvangavanga indimi Ukumva mu kanya Ikinyarwanda, mu wundi mwanya Icyongereza, ubundi Igifaransa bityo bityo mu kugaragariza abakirisitu ko waminuje mu ndimi. Hitamo ururimi rukoroheye rube ari rwo ukoresha gusa, nunatira irindi jambo mu rundi rurimi, ubanze wisegure kubo ubwira hanyuma unarisobanure uko rivuga. Iyo bitagenze bityo, ibi biyobya abantu bakumva, ndetse rimwe na rimwe bakakwita umwiyemezi n’umwirasi. Hari nubwo abazi urwo rurimi neza bakugaya bakanaguseka. Ururimi ntabwo ari ikimenyetso cyerekana umunyabwenge cyangwa umukire runaka, ni igikoresho cy’itumanaho. Chief editor/ MUHABURA. RW"
11,iyobokamana,religion,http://muhabura.rw/amakuru/iyobokamana/article/insengero-zafashe-ingamba-zo-gukumira-icyorezo-cya,Insengero zafashe ingamba zo gukumira icyorezo cya Coronavirus," Kuri iki Cyumweru hirya no hino mu nsengero batangiye gushyira mu bikorwa ingamba zigamije gukumira icyorezo cya coronovirus. Nyuma y’itangazo ryatanzwe n’Inama nkuru y’Abepiskopi Gatolika rishishikariza abakristu gukumira, kwirinda no kurinda abandi icyorezo cya coronavirus cyateye ku isi, imihango imwe n’imwe yajyaga ikorwa muri za kiliziya gatolika ntiyakozwe. Uburyo bumwe bwo gutanga ukaristiya bwo kuyishyira ku rurimi byakuweho, ndetse no guhana amahoro ya kristu abantu bahoberana bagahana n’ibiganza. Padiri Mukuru wa Paruwasi Cathedral ya St. Michel Consolateur Innocent aravuga ko uburyo byakozwemo butari bumenyerewe. Kimwe no kuri za Kiliziya zitandukanye, no ku rusengero rwa Zion Temple ku marembo hagiye hagaragara abasore bari bafite imiti yo gusukura intoki kuburyo buri wese winjiraga babanzaga kuwumukandira mu kiganza akinjira awukaraba. Mu itorero ry’abangilikani, i Remera na ho ntawinjiraga mu materaniro adakarabye uwo muti bahabwaga na bamwe mu bakristu bari bahawe izo nshingano. Pasiteri Antoine Rutayisire yemeza ko hari n’ubutumwa bagiye batanga bufasha abakristu kugira amakenga arebana n’iyi virusi ya corona. Kuri paruwasi gatolika ya Regina Pacis i Remera ndetse n’ahandi hanyuranye, abakiristu bagiye bagerageza kwirinda gusuhuzanya, ariko kuri bamwe byari bigoye. Kuba abantu bicara begeranye mu nsengero na kiliziya, Umuyobozi ushinzwe kurwanya indwara z’ibyorezo muri RBC Dr. Jose Nyamusore avuga ko buri wese yirinze kwandura no kwanduza abandi nta kibazo byateza. N’ubwo mu nsengero hahurira abantu benshi, hari ibikorwa bihuza benshi kurushaho byahagaritswe mu Mujyi wa Kigali nk’ibitaramo byose byari biteganyijwe kuhabera. Ubuyobozi bw’Umujyi wa Kigali bwatangaje ko bwafashe iki cyemezo bushingiye ku itangazo rya Minisitiri w’Intebe. Chief editor\ MUHABURA.RW "
11,iyobokamana,religion,http://muhabura.rw/amakuru/iyobokamana/article/gasabo-yatunguranye-asaba-perezida-wa-repuburika-guha,Gasabo:Yatunguranye asaba Perezida wa Repuburika guha agaciro ururimi rw’umwuka wera ibintu bitakiriwe neza na ...," Kurwa mbere tariki ya 3 werurwe  2020 umuvugabutumwa witwa Apotre Muhire jamas utuye mu Karere ka Gasabo mu mujyi wa Kigari yandikiye Perezida wa Repuburika y’u Rwanda  Paul Kagame amusaba guha agaciro ururimi rw’umwuka kuko narwo rukoreshwa ibintu bitakiriwe neza nabenshi, byafashwe nko gukinisha Perezida ufite inshingano z’igihugu zikomeye . Muri iyi baruwa dufitiye kopi uyu Apotre Muhire Jamas yanditse iragira iti:""Nyakubahwa Perezida wa Repuburika ,turagushimira akazi ukomeje gukorera abanyarwanda,yifashishije imwe mu mirongo ya bibiriya iri muri Yoweri,Matayo ndetse n’ibyakozwe n’intumwa mu gusobanura neza ururimi rw’umwuka."" Iyo baruwa kandi ikomeza igira iti:""Nkwandikiye Nyakubahwa Perezida wa Repuburika y’u Rwanda guha urwo rurimi rw’umwuka agaciro maze rukajya rukoreshwa nk’ururimi rwa gatanu mu zindi zemerewe gukoreshwa hamo mu gihugu cyacu cy’u Rwanda."" Bamwe mubaganiriye na muhabura.rw bakomeje kunenga bene iyi myitwarire bavuga ko abanyarwanda bafite ibyo babaza Perezida wa Repuburika bibafitiye akamaro mu gihe abandi nabo bandika amabaruwa adafite icyo amaze. Uwitwa Nsabimana Roger yavuze ko atumva uburyo umuntu ata umwanya we yandika bene ariya mabaruwa. Yagize ati:""Tuzi neza ko mu Rwnda ururimi rwose rugira ikibonezamvugo rukagira integanyanyigisho ubwo se ururimi rw’umwuka yarangije kurubonera ibisabwa kugirango rushyirwe mu ndimi zikoreshwa hano mu Rwanda,iyi ni imikino baba barimo yabo."" Yakomeje avuga ko abantu bagakwiye kuba bafite ibyo babaza umukuru w’igihugu bifite akamaro Kandi byubaka aho kubaza amanjwe. Undi muturage twavuganye nawe witwa Legendaire Salongo yavuze ko hakwiye gufatwa ingamba maze bene bariya bakajya bashyikirizwa urwego rw’igihugu  rw’ubugenzacyaha RIB. Yagize ati:""Abantu nibareke gukinisha Perezida wa Repuburika mu gihe ahangayikishijwe n’ibindi bibazo birimo iby’uburezi ,imibanire n’ibindi bihugu,sinibaza uko Apotre wabyigiye yata umwnya kuriya ,numva yabazwa na Rib ibyo yanditse basanga afite ikibazo cyo mu mutwe akajyanwa I Ndera kimwe na Barafinda kuko ubu we ameze neza Kandi ariguhabwa ubuvizi kubw’ikibazo cyo mu mutwe afite,rwose babyiteho."" Ku murongo wa Terefoni twahamagaye Apotre Muhire James tumubaza aho yakuye kiriya gitekerezo benshi bafata nko gukinisha Perezida wa Repuburika maze atubwira ko ahuze ko nahuguka aratuvugisha ibintu twafashe nko kwanga kutuvugisha kuko twakomeje tugerageza terefone yanga kuyifata bigera naho ayifunga. 
 Denis Fabrice Nsengumuremyi/MUHABURA.RW"
11,iyobokamana,religion,http://muhabura.rw/amakuru/iyobokamana/article/kiliziya-zo-muri-koreya-y-epfo-zahagaritse-misa,Kiliziya zo muri Koreya y’Epfo zahagaritse misa," Kiliziya zo muri Koreya y’Epfo zagumye kuba zifunze kuri iki cyumweru, mu gihe abategetsi bakomeje kugorwa no guhagarika coronavirus yatumye ibikorwa byinshi bihuriramo abant benshi bihagarikwa. Bigereranywa ko Kiliziya Gatolika ifite abayoboke miliyoni 5,8 muri iki gihugu. Amatorero manini ya giprotestanti na yo yahagaritse amateraniro yo kuri iki cyumweru. Ibikorwa by’abo mu idini rya Buddhist na byo ntibyabaye. Koreya y’Epfo iri guhangana na coronavirus mbi cyane yo hanze y’Ubushinwa. Abantu 3,736 bamaze kuyisanganwa muri Koreya y’Epfo, mu gihe abandi 18 imaze kubica kugeza ubu. Ibikorwa by’amadini byabaye intandaro yo gukwirakwira kwa coronavirus muri iki gihugu. Abategetsi bavuga ko abo mu itorero rya Shincheonji banduzanyije mu kwezi gushize mu mujyi wa Daegu mu majyepfo, mbere yuko igera mu bindi bice by’igihugu. Abantu barenga 85,403 bamaze kwemezwa ko banduye ubu bwoko bushya bwa coronavirus mu bihugu birenga 50 byo ku isi, nkuko bitangazwa n’ishami ry’umuryango w’abibumbye ryita ku buzima. Abo imaze kwica ku isi barenga 2,900. Benshi mu bayanduye n’abo yishe ni abo mu Bushinwa - aho yatangiriye mu mwaka ushize. Sindayiheba \MUHABURA.RW "
11,iyobokamana,religion,http://muhabura.rw/amakuru/iyobokamana/article/twibuke-ko-ubuzima-ari-ndakorwaho-ni-ubw-imana-yonyine-papa,Twibuke ko ubuzima ari ndakorwaho. Ni ubw’Imana yonyine -   Papa Francis," Abaganga barasabwa kurushaho kwita ku murwayi, n’ubwo yaba arwaye indwara itazakira bakamwitaho bakamuhumuriza, bakamufasha kuzigendera neza batamuhuhuye. Ubu ni bumwe mu butumwa abaganga bo ku bitaro bya Kaminuza bya Butare (CHUB) bagejejweho bizihizaga umunsi w’abarwayi ku cyumweru tariki 23 Gashyantare 2018. Mu butumwa bwa Papa Fransisiko basomewe n’umupadiri mu gitambo cya misa cyabimburiye ibindi bikorwa byo kwisihiza umunsi w’abarwayi, hari ahagira hati “Mu gihe musuzuma, mukingira mutanga imiti, mukora ubushakashatsi bwita ku barwayi b’ingeri zose mugomba kumenya mbere na mbere ko mubikorera umuntu, aho kumurutisha uburwayi bwe.” Ubu butumwa bunasaba abaganga kudahuhura abarwayi barwaye indwara zidakira ahubwo bakitabwaho by’umwihariko bakanoroherezwa ububabare. Ubwo butumwa bugira buti “Twibuke ko ubuzima ari ndakorwaho. Ni ubw’Imana yonyine. Kirazira kubuvogera, ndetse nta n’ugomba kubugenga uko yishakiye. Igihe mudashoboye kuvura umurwayi ngo akire, mushobora gukomeza kumwitaho mumukorera ibimworohereza ububabare kandi bimuhumuriza.” Ubu butumwa bwa Papa kandi bushishikariza ibigo bitanga serivisi z’ubuvuzi ndetse n’abayobozi b’ibihugu byose kwita ku byafasha n’abakene kwivuza aho kureba ubukungu gusa. Umuyobozi wa CHUB, Dr. Augustin Sendegeya, avuga ko ubu butumwa bwabibukije ko bagomba kurushaho gutanga serivise nziza, ko n’ubwo basanzwe babyitaho, no kubyibukiranya ntacyo bitwaye. Ati “Bajya bakoresha imvugo ngo ijambo ryiza ni mugenzi w’Imana. Buriya n’iy’umuntu arwaye atazakira, ntugomba kubimuhisha mubiganiraho, ariko ukanamwitaho, ukamenya ububabare afite ukanagira uruhare mu kubugabanya.” N’ubwo CHUB yizihije umunsi mpuzamahanga w’abarwayi tariki 23 Gashyantare 2020, ubundi wizihizwa ku rwego rw’isi buri mwaka tariki 11 Gashyantare. Kuwizihiza byashyizweho na Mutagatifu Papa Yohani Pawulo wa II mu mwaka wa 1992. MUHABURA.RW"
11,iyobokamana,religion,http://muhabura.rw/amakuru/iyobokamana/article/abantu-benshi-bapfiriye-mu-rusengero,Perezida Magufuli yihanganishije imiryango y’abantu benshi bapfiriye mu Rusengero," Abantu 20 bapfiriye mu kugwirirana kwabereye mu rusengero rudatwikiriye ku kibuga cyo mu mujyi wa Moshi mu majyaruguru ya Tanzania. Abo bo mu itorero rya Pantekoti babyiganaga bagerageza gusigwa ""Amavuta ahawe umugisha"". Abarokotse bavuze ko Pasiteri Boniface Mwamposa - we wiyita ’intumwa’ - yabwiye abitabiriye amasengesho babarirwa mu magana ngo basohokere mu muryango umwe werekeza aho yari yasutse ayo mavuta. Ni bwo bahise babyigana ngo banyure muri ayo ""mavuta ahawe umugisha"", nkuko bivugwa na Kippi Warioba ukuriye polisi mu karere ka Moshi. Perezida John Magufuli yihanganishije abo mu miryango yabuze abayo Yanasabye inzego z’umutekano ko ubutaha zigomba kujya zigenzura neza ingamba zijyanye n’umutekano mu gihe hagiye kuba amakoraniro manini mu gihugu. Abo bari bitabiriye amasengesho y’ejo ku wa gatandatu nijoro babyiganiye kunyura ahasutswe ayo mavuta bizeye ko byatuma bakira indwara barwaye. Ibiro ntaramakuru AFP bisubiramo amagambo ya Peter Kilewo, umwe muri bari bitabiriye ayo masengesho, avuga ko byari ""ibintu biteye ubwoba,...abantu bahonyorana nta mpuhwe, ari nako baterana inkokora"". Yongeyeho ati: ""Byari bimeze nkaho pasiteri yari amaze kuhajugunya ikirundo cy’amadolari"". Ayo masengesho yari ayobowe na Pasiteri Boniface Mwamposa wo mu itorero rya Pantekoti Polisi yataye muri yombi uwo pasiteri, ubu akaba ari guhatwa ibibazo.  Warioba yavuze ko abategetsi bari kureba niba hari abandi bakomeretse cyangwa bapfuye baba bajyanwe ku bigo nderabuzima n’ibitaro byo hafi aho. Yabwiye ibiro ntaramakuru Reuters ati: ""Byabaye nijoro kandi hari hari abantu benshi, rero birashoboka ko haboneka abandi bapfuye cyangwa bakomeretse. Turi kubikurikirana"". 
 
 Sindayiheba \MUHABURA.RW "
11,iyobokamana,religion,http://muhabura.rw/amakuru/iyobokamana/article/pasiteri-uherutse-gufotorwa-ari-gusambana-n-umukobwa-yavuze,Pasiteri uherutse gufotorwa ari gusambana n’umukobwa  yavuze ko abantu ni badasiba ayo mafoto bari bubone akaga," Video iherutse gusakara ku mbuga nkoranyambaga igaragaza Apostle Chris Omatsola, umuyobozi w’itorero Zionwealth of Life Assembly mu gihugu cya Nigeri ari gusambana n’umukobwa witwa Tamara Okpewho.  Muri iyi video bagaragara bombi bari gusambana, pasiteri aryamye agaramye, umukobwa amwicayeho, uburyohe bwababaye bwinshi bagasakuza, pasiteri ari guseka ndetse ari nawe ufashe camera.  Uyu mukobwa mu kiganiro yagiranye na BBC avuga ko we na Apostle nta kibi bakoze dore ko bamaze igihe bari mu rukundo, akaba ari muri urwo rwego aburira abantu baba baite iyo video ndetse n’amafoto amugaragaza ari gusambana n’umukozi w’Imana ko bakwiye kuyasiba bikiri mu maguru mashya ko nibatayasiba Imana iri bubateze amakuba. Uyu mukobwa w’imyaka makumyabiri akaba yatangaje ko byamuteye isoni cyane akaba asigaye afite ikimwaro cyo kureba abantu mu maso kubera ayo mashusho amugaragaza ari gusambana na pasiteri. Tamara akaba yagiye inama abakobwa bose ko badakwiye kwifotoza bambaye ubusa, kandi niba baziko hari amafoto bagiye bifotoza bambaye ubusa ko bakwiye kuyasiba kuko naramuka agiye kumugaragaro bitazababera byiza.  Nyuma y’uko aya mashusho agiye hanze uyu mupasiteri yafashwe n’inzego z’umutekano ariko ziza kumurekura nyuma y’uko ahakanye ko atari we wayashyize hanze, Tamara akaba avuga ko ibi bitigeze bihugabanya urukundo afitanye na pasiteri. Uyu mu pasiteri asanzwe ari n’umunyemari, akaba akunda gushora imari ye mu bikorwa by’ubwubatsi mu mujyi wa Lagos. Abantu bakaba bamugaye cyane kuko bavuga ko uburyo yubashwe muri sosiyete ndetse no mu rusengero atarakwiye gukora ibintu nk’ibi. 
 Muhabura.rw"
11,iyobokamana,religion,http://muhabura.rw/amakuru/iyobokamana/article/papa-benedict-xvi-wacyuye-igihe-yatangaje-ko,Papa wa cyuye igihe yanenze bikomeye  ibyo koroshya amategeko abuza abihaye Imana gushaka abagore," Papa Benedict XVI wacyuye igihe yatangaje ko adashyigikiye ibyo koroshya amategeko abuza abihaye Imana gushyingirwa, uwamusimbuye aheruka kwemerera abagabo bafite abagore kuba abapadiri. Ibi Papa Benedict yabyanditse mu gitabo yafatanyije na Karidinali Robert Sarah. Byabaye nko gusubiza ku mwanzuro wo kwemerera abagabo bafite abagore kuba abapadiri mu gace ka Amazon muri Amerika y’Epfo. Papa Benedict weguye ku mirimo mu 2013, yavuze ko atakomeza guceceka kuri iki kibazo. Mu gitabo cye, yavuze ko kudashyingirwa ari igikorwa kimaze imyaka amagana muri Kiriziya, gifite ""igisobanuro gikomeye"" kuko gituma abihaye Imana bibanda gusa ku kazi kabo. Uyu mukambwe ubu w’imyaka 92 yanditse ko ""bigaragara ko bidashoboka gukora imihamagaro yombi (ubusaseridoti no gushyingirwa) icya rimwe""."
11,iyobokamana,religion,http://muhabura.rw/amakuru/iyobokamana/article/abayobozi-b-amadini-n-amatorero-basabye-abaturage-kurangwa,Abayobozi b’amadini n’amatorero basabye abaturage  kurangwa n’ibikorwa by’urukundo," Ku munsi mukuru wa Noheli, abayobozi b’amadini n’amatorero basabye abakirisitu babo n’abaturage muri rusange kurangwa n’ibikorwa by’urukundo no gufasha abatishoboye muri ibi bihe. Kiliziya Gatolika ndetse na zimwe mu nsengero hirya no hino mu Mujyi wa Kigali, zari zuzuye abakristu bishimira ivuka rya Yezu Kristu. Bavuga ko noheli ari umunsi ukomeye ubibutsa n’urukundo Yezu yabakunze. Uwamwezi Marie Claire ni umukirisitu utuye mu ka Nyarugenge avuga ko npoheliu ari umunsi ukomeye ku mukiristu wese aho ava akagera. Ati ’’Kuri uyu munsi turishimye ni ivuka ry’umwana Yezu, twavukanye na we turanezewe kandi hagari y’igihugu cyacu n’abana n’ababyeyi ni amashimwe...nka ba bana baba badafite ababyeyi babagaburira uyu munsi hano ku rusengero turagaburira abana bo mu muhanda.’’ Na ho Kalinda Josephine ati ’’Icyo nabwira abakirisitu muri rusange ni uko umunsi wa Noheli utwibutsa ivuka ry’umucunguzi wacu ariko kandi ntabwo bigomba kugarukira aho gusa mu kwishimisha cyangwa ngo dusasagure cyane, numva waba umunsi w’urukundo cyane tugafasha n’abadashoboye.’’ Bamwe mu bayobozi b’amadini n’amatorero mu Mujyi wa Kigali basobanura ko umwimere wa Noheli ari ukwishimira ivuka rya Yesu cyangwa Yezu, ndetse n’urukundo rw’Imana yakunze abantu, bityo bagasaba abayoboke babo ndetse n’Abanyarwanda muri rusange kugaragariza urukundo bagenzi babo mu bikorwa bitandukanye. Uyu ni umushumba w’itorero Soul Healing Revival Church Prophet Claude Ndahimana na Arikiyepisikopi wa Kigali Musenyeri Antoine Kambanda. Prophet Claude Ndahimana-umushumba w’itorero Soul Healing Revival Church ati ’’Nk’uko Imana yadukunze natwe dukundane, iki ni ukwitanga, kuko Imana yatwitangiye natwe twitangire bagenzi bacu tubakunde, twitangire igihugu, itorero mbese umuntu aho ari hose abe ari uw’umumaro...ubu twahisemo kureba ba bandi baba batazi ko na noheli yabaye..’’ Na ho Musenyeri Antoine Kambanda yagize ati ’’Kuvuka kwe rero mu bantu ni umunsi ukomeye cyane mu mateka y’isi no mu mateka y’abakirisitu ku buryo bw’umwihariko nkaba rero nsaba kugira ngo noheli igere kuri bose, buri umwe arebe ntihagire mugenzi we ubura icyangombwa cy’ubuzima kandi bashobora kuba basangira bose bakagira ibyishimo bya Noheli.’’ Mu butumwa umushumba wa Kiriziya Gatorika, Papa Francis yageneye abatuye isi by’umwihariko abakilisitu gaturika ku munsi wa Noheli ni ukurangwa n’urukundo rudafite ikigombero ngo kuko n’ubwo abantu bakora ibibi, Imana ikomeza kubakunda bose. Yagize ati ’’Imana ntabwo ibakunda kuberako mutekereza cyangwa ngo mukore ibitunganye, Imanana irabakunda, ibyo gusa! Urukundo rwayo nta kigombero, cyangwa se izindi nyungu izo arizo zose. Ushobora kuba ufite ibitekerezo bibi, cyangwa se waranakoze amakosa menshi ariko Imana igakomeza kugukunda.’’ Papa Francis avuga ko urukundo Imana ikunda abantu bagakwiriye kuruheraho na bo bakunda bagenzi babo nk’inzira nziza yo guhindura isi. Muhabura.rw"
11,iyobokamana,religion,http://muhabura.rw/amakuru/iyobokamana/article/papa-francis-yahinduye-ibanga-ry-ubupapa-kubera-gusambanya,Papa Francis yahinduye “ibanga ry’ubupapa” kubera gusambanya abana," Umushumba wa kiliziya gatolika ku isi yakoze impinduka mu buryo iri dini ryitwara mu bibazo byo gusambanya abana, avanaho ku itegeko ’ry’ibanga ry’ubupapa’. Inyandiko nshya Vatican yasohoye ivanaho ibyategeka kugira ibanga ihohoterwa cyangwa kuvuga ko barikorewe. Abategeka kiliziya gatolika bari basabye ko iyi ngingo ivanwaho mu nama nkuru ya Vatican mu kwezi kwa kabiri. Papa yatangaje ko ubu amakuru ajyanye n’ibibazo by’ihohoterwa rishingiye ku gitsina azajya akurikiranwa ""mu mutekano, mu kuri n’ibanga"". Yategetse ko abategetsi muri kiliziya bakurikiza amategeko y’ibihugu bagenderaho muri ibi bibazo, bagafasha inzego z’ubutabera z’ibihugu gukora iperereza ku birego nk’ibyo. Papa Francis yahinduye kandi uko kiliziya yifataga amashusho y’urukozasoni arimo abana, abivana ku myaka 14 kumanura ategeka ko biba kuva ku myaka 18 kumanura. Ibanga ry’ubupapa ni itegeko ryo kugira ibanga mu kurengera amakuru akomeye agendanye n’ubutegetsi bwa kiliziya, nk’uko za guverinoma cyangwa kompanyi zigira ""inyandiko/amakuru y’ibanga"". Kuri uyu munsi yujujeho imyaka 83, Papa Francis yasubije ikifuzo cya benshi ku bijyanye n’uburyo kiliziya yita ku bibazo bijyanye n’ihohoterwa rishingiye ku gitsina no gusambanya bana. Mu bihe bishize, Kiliziya gatolika yanengwaga kugirira ibanga abantu bayo bakekwaho ibi bikorwa yishingikirije ibanga ry’ubupapa. Kumena ibanga ry’ubupapa byahanishwaga kuvanwa muri kiliziya, byatumaga abategetsi bayo n’abihaye Imana ntacyo babwira inzego z’ubutegetsi zisanzwe mu iperereza ku byaha nk’ibi.Ibi uyu munsi Papa yabiciye. Niyomugabo Albert"
11,iyobokamana,religion,http://muhabura.rw/amakuru/iyobokamana/Umuyobozi-wa-Radio-Amazing-Grace-pastor-schoof-nubwo-yirukanwe-ku-butaka-bw-u-Rwanda-yaburiwe-kenshi,"Umuyobozi wa Radio Amazing Grace pastor schoof nubwo yirukanwe ku butaka bw’u Rwanda,ariko yaburiwe kenshi!"," Urwego rw’Abinjira n’Abasohoka mu Rwanda rwirukanye , Gregg Schoof Brian Umunyamerika wari umuyobozi wa radiyo Ubuntu Butangaje (Amazing Grace) nyuma yo kuba mu gihugu nta byangombwa byemewe afite. Uyu mupasiteri yirukanwe kuri uyu wa Mbere mu masaha y’umugoroba, nyuma y’uko mu masaha ya mu gitondo, atawe muri yombi na polisi ashinjwa gukora inama binyuranye n’amategeko. Yatawe muri yombi ubwo yari i Remera mu Mujyi wa Kigali hafi  y’ikicaro cya RGB , aho yari yateguye ikiganiro n’abanyamakuru mu buryo butemewe n’amategeko. Impamvu ya byose Muri Gicurasi uyu mwaka, Urukiko Rukuru rwatesheje agaciro ikirego Umuyobozi wa Radio Amazing Grace (cg Ubuntu Butangaje), Gregg Schoof, yari yarezemo Urwego Ngenzuramikorere (RURA) ndetse n’Urwego rw’abanyamakuru bigenzura (RMC). Schoof yagiye mu nkiko nyuma y’uko muri Mata umwaka ushize RURA yakuye ku murongo Radio Amazing Grace ubwo yasabwaga gusaba imbabazi abayikurikirana nta bikore. Radio ’Ubuntu Butangaje’, yakomwe bikomeye muri Gashyantare 2018,ubwo umupasiteri witwa Niyibikora Nicholas yayivugiragaho amagambo yigisha ko umugore ari umuntu mubi muri sosiyete, agendeye ku mateka ya kera, aho yamugereranyaga na sekibi cyangwa shitani. Amakuru Muhabura.rw ifite ni uko kuri uyu wa mbere ubwo polisi yataga muri yombi pasiteri Schoof, yarimo akwirakwiza inyandiko zigenewe abanyamakuru kandi akabikorera ku muhanda, nyuma y’aho abujijwe gukorera inama aho yari yateganyije. Ubwa mbere habanje gufatwa umusore bakoranaga w’umuzungu,nyuma nibwo Schoof yaje gufatwa. Ibyari muri izo nyandiko zigenewe abanyamakuru Schoof yagendaga anyanyagiza,hari higanjemo amagambo yo kumvisha itangazamakuru n’abaturage muri rusange ko Leta y’u Rwanda yapyinagaje amadini akayabuza amahwemo. Muri izo nyandiko hari ahagiraga hati"" Guveinoma y’u Rwanda yafashe inzira yo kurwanya Imana biciye mu bikorwa byo gufunga insengero.” Hari naha handi handitse ko “Guverinoma irimo kugerageza kohereza abantu kwa satani"" ngo bitewe n’uko guverinoma yoroheje ibyo gukuramo inda n’ibindi. Hari n’aho avuga ko RMC yamubeshyeye ko radiyo ye ifite amateka y’urwango. Yabaga mu Rwanda mu buryo butemewe Schoof yaje kubuzwa gukora inama mu kabari yari yateguye kuri uyu wa Mbere, nyuma y’aho ba nyirako basanze adafite ibyangombwa bimwerera gukora inama. Nyuma y’aho Schoof abujijwe gukora iyi nama, yahisemo kujya ku muhanda mu buryo butemewe, ibintu byatumye haza abaturage benshi kureba ibyabaye nk’uko umuvugizi wa Polisi y’u Rwanda CP Kabera Jean Bosco yabivuze. Urwego rw’Abinjira n’Abasohoka ruvuga ko uretse kuba yakoze ibi bitubahirije amategeko, ahubwo ’yananyuranije n’amabwiriza yari afite yo kuba mu Rwanda’. Ni nyuma y’aho asabwe ko icyangombwa cye cyo gukorera mu Rwanda cyongererwa agaciro ariko ntabyubahirize. Umuyobozi Mukuru w’Urwego rw’Abanjira n’Abasohoka mu gihugu, Lt.Col Gatarayiha Regis yavuze ko Schoof gusubizwa mu gihugu cye, ari uko atemerewe kuba mu Rwanda. Ati “Gregory Schoof Brian yasubijwe mu gihugu cye nk’umuntu utemerewe kuba hano.” Yavuze ko Schoof yasabye ko icyangombwa cye cyo gukora cyongerwa agaciro ariko basanga yarabikoze mu buryo butubahirije amategeko. Gatarayiha yavuze ko uyu mugabo yabwiwe ko impamvu mbere bari baramuhaye icyangombwa ari uko yari afite ubuvugabutumwa ndetse akagira na radiyo, ariko kugeza ubu ibi byose bikaba byarafunzwe kubera kutubahiriza amabwiriza yo mu gihugu. Urusengero rwe narwo rwafunze imiryango nk’izindi zose mu gihugu zitari zubahirije ibisabwa, harimo gukumira urusaku. Gatarayiha yagize ati “Icyangombwa cye cyarangiye muri Nyakanga 2019, kuba yaragumye hano yavugaga ko ari ukubera ko arimo kwitegura gusubirayo muri Amerika, kuba rero yari yatangiye kugaragara mu bikorwa bihungabanya ituze ry’igihugu, ibyo byo ntabwo biri mu byo yagombaga kwitegura ngo abone kugenda.” Yavuze ko kuba yavanwe mu gihugu binagendanye n’itegeko rigena abinjira n’abasohoka rya Repubulika y’u Rwanda. RMC ishinjwa na Schoof kumubeshyera, iti ’yaburiwe kenshi yanga kumva’ Urwego rw’abanyamakuru bigenzura mu Rwanda, RMC rushinjwa na Schoof ko rwamuhimbiye ibinyoma,rwo rugaragaza inshuro nyinshi rwagiye rumugira inama ariko akinangira ntagire icyo ahindura. Ibi bikubiye mu itangazo rwasohoye,ribeshyuza amakuru yatanzwe na Schoof ko yarenganye ubwo yafungirwaga radiyo. Muri iri tangangazo RMC ivuga ko tariki 15 Mata 2014, urwego rushinzwe imyitwarire muri iki kigo rwasuzumye ikiganiro cyitwaga Bibiliya na Qur’an’ cyacaga kuri iyi radiyo, ubuyobozi bwayo bukabwirwa ko kitubahirije amahame y’itangazamakuru bityo gikwiye guhagarikwa, ubuyobozi bwa radiyo bwo buvunira ibiti mu matwi. Iki kibazo cyongeye kugaragazwa tariki 17 Ukuboza 2015 n’ubuyobozi bw’Abayisilamu mu Rwanda, bwavugaga kuri iki kiganiro ‘Bibiliya na Qur’an’ kuko ngo cyatezaga amagambo y’urwango mu myemerere ya kisilamu. Tariki 28 Werurwe 2017 nabwo RMC ngo yongeye kwihanangiriza iyi radiyo gusa ntihagira igikorwa. Tariki 2 Ukuboza 2017 RMC yagenzuye iki kiganiro isanga ko kibangamiye imyemereye y’amadini ndetse bikaba binyuranye n’amahame y’itangazamakuru. Tariki 7 Ukuboza 2017 nibwo RMC yategetse ko iki kiganiro gihagarikwa. Tariki 6 Gashyantare 2018 inzego z’abagore zirimo Pro-Femmes Twese Hamwe na ARFEM nk’ishyirahamwe ry’abanyamakuru b’abagore nazo zamaganye uyu muvugabutumwa ndetse zinanega radiyo ubuntu butangaje. Tariki 12 Gashyantare 2018,RMC yatangaje ko nyuma yaje kugenzura isanga iyi radiyo itaragiraga umuyobozi ugenzura ibiganiro byagombaga guhita, ibi byatumye ihagarikwa amezi atatu ngo ibanze yubahirize ibyo yasabwaga,ikanasaba imbabazi ku mvugo zisesereza abagore mu masaha 48, gusa ibi byose nta na kimwe cyakozwe yabiretse ku bushake. RMC irangiza isaba abantu bose bashaka kumenya byinshi ku byo Pasiteri Schoof ayishinja,ko yagerageza kuyegera cyangwa akavuagana nayo agasobanurirwa bihagije. Chief Editor/MUHABURA.RW"
11,iyobokamana,religion,http://muhabura.rw/amakuru/iyobokamana/article/umupasiteri-azwi-mu-kuvuganira-abafite-uburwayi-bwo-mu,Umupasiteri azwi mu kuvuganira abafite uburwayi bwo mu mutwe yapfuye yiyahuye," Umupasiteri witwa Jarrid Wilson w’urusengero rukomeye rwo muri Leta Zunze Ubumwe z’Amerika usanzwe azwi mu kuvuganira abafite uburwayi bwo mu mutwe yiyishe, nkuko bivugwa n’abakuru b’urwo rusengero. Uyu mugabo w’imyaka 30 y’amavuko, yari amaze amezi 18 akora mu rusengero rwa Harvest Christian Fellowship Church rufite abayoboke 15,000. Wilson n’umugore we batangije gahunda yitwa ""Anthem of Hope"", cyangwa ""indirimbo y’ibyiringiro"" ugenekereje mu Kinyarwanda - gahunda batangirije gufasha abafite ikibazo cy’agahinda gakabije. Asize abahungu babiri n’umugore we Juli, wanditse ku rubuga rwa Instagram avuga kuri urwo rupfu, ati: ""Rwakuye umutima wanjye mu gatuza kanjye burundu"". Urupfu rwe rwemejwe na Greg Laurie, umupasiteri mukuru uyobora urwo rusengero rwo mu gice cy’amajyepfo cya leta ya California. Ku rubuga rwa internet rw’urwo rusengero, yagize ati: ""Jarrid yakundaga Imana ndetse yari afite umutima w’umukozi w’Imana. Yakoranaga umuhate kandi akagira ibyiringiro, kandi iteka yahoraga akorera ndetse afasha abandi"". Laurie yongeyeho ati: ""Jarrid kandi yakomeje no guhangana n’ikibazo cy’agahinda gakabije kandi yavugaga ku mugaragaro ibibazo yari akomeje kugira"". ""Yashakaga gufasha by’umwihariko abari guhangana n’ibitekerezo byabo byo kwiyahura"". Jason Powell, undi mupasiteri wo kuri urwo rusengero, abinyujije ku rubuga rwa Twitter, yagaragaje ""umubabaro mwinshi"" yatewe n’urupfu rwa mugenzi we, avuga ko yari n’inshuti ye yizera. Mbere gato y’urupfu rwe, Bwana Wilson yari yanditse kuri Twitter ku bijyanye n’amasengesho yo gusezera ku ""mugore ukunda Yesu wari wiyahuye"". Yanditse ati: ""Gukunda Yesu ntabwo iteka birinda umuntu kugira ibitekerezo byo kwiyahura. Gukunda Yesu ntabwo iteka birinda agahinda gakabije"". ""Ariko ibyo ntibivuze ko Yesu atatuba hafi ngo aduhumurize. Arabikora ITEKA RYOSE"". Igikorwa cyo gukusanya imfashanyo yo gufata mu mugongo umuryango wa Wilson, kugeza ejo ku wa gatatu cyari kimaze kwegeranya amadolari y’Amerika arenga 42,000. Niyomugabo Albert/MUHABURA.RW"
11,iyobokamana,religion,http://muhabura.rw/amakuru/iyobokamana/article/ibyo-utamenye-ku-munsi-mukuru-w-asomusiyo-assomption-8034,Ibyo utamenye ku munsi mukuru w’Asomusiyo (Assomption)," Tarikiya 15 z’ukwezi kwa munani buri mwaka isi yose yizihiza umunsi mukuru w’asomusiyo cyane cyane abakristu b’idini gatorika akaba aribo baba bishimiye uwo munsi mukuru kuko bawufata nk’umunsi ukomeye umuhyeyi wa Kiriziya Bikiramariya yajyanywe mu ijuru.Bikiramariya rero afite agaciro gakomeye muri kiriziya nk’umubyeyi wabyaye umucunguzi ndetse mu gihe Yezu ari ku musaraba araga Mariya kiriziya nk’umubyeyi (Yabwiye Yohani ati;mwana dore Nyoko, mubyeyi dore umwana ).Ayo magambo afite agaciro gakomeye muri kiriziya gatorika. Ubundi ijambo ’Assomption’ ry’igifaransa rituruka ku nshinga y’ikiratini ’assumere’ bivuga kuzamuka ariyo mpamvu uyu munsi mukuru witwa mu rurimi rw’igifaransa ’Assumption De la Vierge Marie’. Uyu munsi rero uzizihizwa ku wa kane tariki ya 15 kanama mu Rwanda ndetse no ku isi yose. Muhabura.rw yaganiriye na bamwe mu bakirisitu gatorika bizihiza uyu munsi mukuru w’ijyanwa mu ijuru ry’abikiramariya maze babwira umunyamakuru uburyo biteguye kwizihiza uyu munsi mukuru ukomeye muri kiriziya gatorika. Manirakiza Gabriel utuye mu mujyi wa kigali muri paroisse ya Sainte Famille yavuze ko uyu ari umunsi ukomeye kuko ariwo munsi umubyeyi Bikiramariya yajyanyweho mu ijuru kandi akarijyamo adapfuye ibintu bishimira kuko nabo ari abaragwa b’ijuru. Yagize ati""Bikiramariya twamuhaweho umurage ngo atubere umubyeyi, muri rusange ni umubyeyi wa kiriziya,uko rero umubyeyi areba igikwiriye ku bana be nawe abigenza atyo maze akatureberera akaduha ibidukwiye ndetse akabigenera kiriziya muri rusange"". Yakomeje avuga ko ijyanwa rye mu ijuru adapfuye rihishe byinshi mu iyobera ry’ukwemera muri kiriziya gatorika. Ati""Ubundi twari tumenyereye ko umuntu abanza gupfa maze akazuka nkuko umwami wacu Yezu kristu byamugendeye ariko kuri Bikiramariya siko byagenze ahubwo yajyanywe mu ijuru adapfuye ibintu bigaragaza agaciro,icyubahiro cy’uwo mubyeyi wa kiriziya "". Mukarugwiza Jacqueline wo muri paruwase ya musambira, Diyosezi ya Kabgayi yabwiye Muhabura.rw ko we uyu munsi awufata nk’umunsi uba udasanzwe mu buzima bwe aho yiyegereza imana mu rwego rwo kuwutegura ndetse no kuwuha agaciro. Yagize ati ""Mu busanzwe mfata umwanya uhagije wo kuganira n’umubyeyi Bikiramariya mu isengesho, nkamutura ibimbangamiye,ibinaniza ni umubyeyi ntacyo ashobora kunyima kuko ndi umwana we"". Yakomeje avuga ko afata igihe cyo kuvuga ishapure ya rozari nibura iminsi itatu mu cyumweru kuko ari isengesho rimuhuza n’umubyeyi Bikiramariya ku buryo bugaragara kandi akabiboneramo ibisubizo birambye. Yagize ati ""Rozari (Rozaire)impuza n’umubyeyi wanjye Bikiramariya dore ko ariryo sengesho yadutoje mu gihe tuganira,rifite amateka akomeye ntawamwiyambaje muri iryo sengesho abure icyo akeneye kuko uwo abwira ari umubyeyi ntagereranywa wumva ubusabe bw’abana"". Ku murongo wa terefoni ngendanwa Muhabura.rw yaganiriye n’umushumba wa Diyosezi ya Butare akaba n’umwepiskopi ushinzwe uburezi mu mashuri gatorika y’u Rwanda Nyiricyubahiro Munsenyeri Philippe Rukamba maze asobanuira ibyuwo munsi mukuru kiriziya y’isi yose ihimbaza buri mwaka. Yavuze ko kiriziya iha agaciro gakomeye uwo munsi ndetse ko ufite byinshi usobanuye mu mahame y’ukwemera kwa kiriziya. Yagize ati ""Ijyanwa mu ijuru ry’umubyeyi Bikiramariya risobanuye byinshi muri kiriziya gatorika ku bw’agaciro uwo mubyeyi ayifitiye.Ubundi ku buryo bweruye bigaragarira ku musaraba aho Yezu yaturaze umubyeyi we amuduha ku mugaragaro,ntawundi rero wita kuri kiriziya uretse umubyeyi Bikiramariya. Iri yobera ritagatifu ry’ukwemera turitsimbarayeho,turaryemera,ntiturishidikanyaho kuko tuzi icyo rimariye kiriziya muri rusange"""
11,iyobokamana,religion,http://muhabura.rw/amakuru/iyobokamana/article/ku-myaka-86-y-amavuko-umucyecuru-yerekeje-mu-mutambagiro,Ku myaka 86 y’amavuko umucyecuru yagiye i Maka gukora umutambagiro mutagatifu," Umukecuru witwa Amina Mukanduhura atuye mu Nkoto mu karere ka Kamonyi hafi y’umujyi wa Kigali, ni umwe mu bayoboke b’idini ya Islamu 85 bahagurutse i Kigali mu ijoro ryo ku cyumweru berekeza i Maka muri Arabiya Sawudite mu mutambagiro mutagatifu (Hidja). Mukanduhura ugendera ku kabando kubera ko ubona afite intege nke yavutse mu 1933, kuri ubu akaba afite imyaka 86 y’amavuko. Avuga ko n’ubwo atuye mu Nkoto ariko iwe nyirizina ngo ni i Nyarugenge ahitwa ku Mucyo. Bwa mbere agiye gukora Hidja,ngo yashatse kujyayo kera  ariko ntibyamukundira, none ngo kuri ubu akaba yishimiye ko abashije kujyayo. Gusa avuga ko ibyishimo bye bitaba byinshi kubera ko ataramenya niba agerayo amahoro.  Amina ati “Ubu se urambaza ibyishimo mfite, nari namenya ko ngerayo?” Uyu mukambwe avuga ko yatangiye gutegura kujya muri uwo mutambagiro mutagatifu akiri urubyiruko ariko amafaranga bisaba ntabashe kuyabona. Kuri iyi nshuro kugira ngo abashe kujyayo, ngo yagurishije akarima ka se, aherutse gutsindira nyuma y’igihe kirekire yari amaze akaburana. Ati “Ngiye i Maka kuko ari ku butaka bw’intumwa zacu. Imana yavuze ko Umusilamu uzapfa yarageze i Maka azapfa neza, ko Imana izamwakira neza kandi ikamwishimira. Ningerayo ndatekerereza Imana ibyanjye kandi irabizi.” Uwo mukecuru avuga ko amaze igihe mu idini ya Islamu kuko mu 1952 yari Umuslamu. Ati “Icyo nabwira abantu ni ugukunda Imana kuko ngeze aha ku bwayo."" Kujya i Maka mu mutambagiro mutagatifu bisaba ubushobozi bwa miliyoni zisaga eshatu z’Amafaranga y’u Rwanda ku muntu umwe. Abagera kuri 85 barimo abagore 48 n’abagabo 37 bahagurutse mu Rwanda berekeje i Maka kuri iyi nshuro. Umukuru muri bo ni Amina Mukanduhura w’imyaka 86 naho umuto afite imyaka 20 y’amavuko. Indege ibavana i Kanombe ku kibuga cy’indege yahagurutse saa 00:00 mu ijoro ryakeye aho biteganijwe ko bakazagaruka mu Rwanda tariki 25 Kanama 2019. Hakunze kuvugwa ibibazo by’umutekano muke n’umubyigano ukabije ku baba bitabiriye uyu mutambagiro mutagatifu, hakaba n’igihe biviramo bamwe mu bawitabiriye kuhasiga ubuzima. Kuba hakunze kuvugwa umutekano mucye utewe n’umubyigano w’ababa bitabiriye iki gikorwa bikaba byatuma hari n’abahasiga ubuzima,abayoboye iri tsinda batanze ikizere ko nta mpungenge z’umutekano wabo bafite kubera ko babanje kubahugura mbere yo guhaguruka uko bagomba kwitwara.Ikindi kandi ngo mu gucyemura iki kibazo ngo amacumbi bazabamo yegereye umusigiti w’i Maka. Gukora umutambagiro mutagatifu (Hidja) biri mu nkingi eshanu za Islamu.Umuyisilamu wese ubifitiye ubushobozi asabwa gukora umutambagiro mutagatifu ubera i Maka muri Arabiya Sawudite nibura inshuro imwe mu buzima bwe. Yanditswe na Habarurema Djamali"
11,iyobokamana,religion,http://muhabura.rw/amakuru/iyobokamana/article/arabie-saoudite-abava-muri-rdc-bahagaritswe-kujya-gukora,Arabie Saoudite:Abava muri RDC bahagaritswe kujya gukora umutambagiro mutagatifu i Maka," Arabie Saoudite yatangaje ko yabaye ihagaritse ibyo gutanga viza ku baturage ba Repubulika Iharanira Demokarasi ya Congo bashaka gukora ingendo nyobokamana muri icyo gihugu. Itangazo Guverinoma ya Arabie Saoudite yatanze ibicishije muri Minisiteri y’Ububanyi n’amahanga yavuze ko gutanga Viza kuba-nyekongo babihagaritse kubera kubungabunga umutekano w’abantu basura icyo gihugu. Itangazo rigira riti “Gutanga viza ku bantu baturutse muri Repubulika Iharanira Demokarasi ya Congo byahagaritswe mu kwita ku mibereho myiza y’abakora ingendo nyobokamana.” Uyu mwanzuro wafashwe nyuma y’uko Umuryango mpuzamahanga wita ku buzima (OMS) utangarije ko icyorezo cya Ebola kimaze iminsi muri Congo gihangayikishije isi. Umuyobozi w’abayisilamu muri Congo, Djuma Twaha yatangarije BBC ko hari abantu 410 bagombaga kugirira urugendo rutagatifu mu mujyi wa Mecque mu kwezi gutaha. OMS iherutse gutangaza ko icyorezo cya Ebola muri Congo gihangayikishije ariko ibuza ibihugu kudashyiraho amabwiriza akumira urujya n’uruza rw’abantu cyangwa ibicuruzwa. Abantu basaga 1700 nibo bamaze guhitanwa na Ebola kuva icyo cyorezo cyakwaduka muri Congo muri Kanama 2018. Niyomugabo Albert/MUHABURA.RW"
14,urukundo,relationship,http://muhabura.rw/amakuru/urukundo/article/umushakashatsi-yagaraje-uburyo-umunani-bwo-gutahura-abagabo,Umushakashatsi yagaraje uburyo umunani bwo gutahura abagabo bica abo bashakanye," Mu mwaka wa 2017, hafi abagore 30,000 ku isi bishwe n’abo bashakanye cyangwa abo bahoze barashakanye. Impuguke mu bumenyi bwiga ku byaha n’abanyabyaha (’criminology’) wo mu Bwongereza, avuga ko abagabo bica abo bashakanye ""bakurikiza ingengabihe yo kwica umuntu"" ishobora gutahurwa na polisi igafasha mu kurinda impfu z’abantu. Dr Jane Monckton Smith yasanze hari ibyiciro umunani byahuriweho ku bwicanyi 372 mu Bwongereza. Uyu mwarimu wigisha kuri Kaminuza ya Gloucestershire mu majyepfo ashyira uburengerazuba bw’Ubwongereza yavuze ko kugenzura imyitwarire bishobora kuba ikirango cy’ingenzi cyuko umuntu ashobora kuzica uwo bashakanye. Se w’umwe mu bishwe avuga ko ubwo bushakashatsi bushobora gufasha mu ""kurokora ubuzima"". Dr Monckton Smith yavuze ko abagore bihariye ijanisha rya 80% ry’abicwa n’abo bashakanye - kandi ko akenshi uwo bashakanye aba ari uw’igitsina gabo. Mu gukora ubushakashatsi bwe, yifashishije imibare yose ijyanye n’ubwicanyi aho umugore yari afitanye umubano n’uwamwishe - ndetse n’izindi ngero nyinshi z’inyongera nk’iz’abagabo bishwe n’abandi bagabo bahuza ibitsina na bo. Ibyiciro umunani yasanze hafi muri ubwo bwicanyi ni ibi bikurikira: 1.Igihe kibanziriza umubano wabo w’urukundo cyaranzwe no kumugendaho agenzura buri kintu cyose akora cyangwa guhohoterwa n’uwa wagezeho akamwica 2.Urukundo rukura byihuse cyane rukavamo umubano ukomeye 3.Umubano ugahinduka uwiganjemo gupyinagaza no gutegeka buri kintu cyose 4.Imbarutso yo gukoma rutenderi ibangamira iryo pyinagaza n’itegeka rya buri kintu cyose ry’uwo uzamwica - urugero, umubano ukarangira cyangwa uwo uzica uwo bashakanye akagira ibibazo by’amikoro 5.Ibintu bigahuhuka - kwiyongera kw’amayeri uwo mwashakanye akoresha ngo agenzure buri kintu cyose, nko gukurikiranira hafi buri kintu cyose ukora cyangwa gukangisha ko yakwiyahura 6.Uwagezeho akica uwo bashakanye yagezeho ahindura imitekerereze - ahitamo gukomeza ku giti cye, haba mu kwihimura cyangwa kwica 7.Kunoza umugambi - uwagezeho akica uwo bashakanye ashobora kugura intwaro cyangwa agashaka uburyo azasanga uwo ashaka kwica ari wenyine 8.Kwica umuntu - umugabo yica uwo bashakanye, byashoboka akanakomeretsa abandi bantu, nk’abana ba nyakwigendera Inshuro imwe yonyine aho icyiciro kimwe muri ibyo kitakurikijwe, ni ubwo abagabo batakurikije icyiciro cya mbere - ariko ubusanzwe ibyo byatewe nuko batari barigeze bagira umubano nabo mbere, nkuko Dr Monckton Smith abivuga. Yabwiye BBC ducyesha iyi nkuru ko abantu bakunze kwishyiramo ko abica abo bashakanye cyangwa abo bari barashakanye babikora gutyo gusa batabiteguye, ariko ko abatekereza gutyo ibyo atari byo. Yagize ati ""Iyo utangiye kwitegereza uko ubwo bwicanyi bwose bwagenze, usanga harabayeho kubutegura, kugira umuhate wo kubukora, kandi iteka harabayeho gushaka kugenzura ku ngufu"". Avuga kuri ubwo bushakashatsi, se wa Alice Ruggles, umugore w’imyaka 24 wishwe mu mwaka wa 2016 n’umusore bahoze bakundana, yavuze ko iyicwa ry’umukobwa we ryashoboraga kuba ryaraburijwemo iyo polisi iza kuba yari izi ibyo byiciro umunani by’umwicanyi bikubiye muri ubu bushakashatsi bwa Dr Monckton Smith. Alice Ruggles yari amaze igihe agenzurwa kuri buri kintu cyose akoze n’uwo musore bahoze bakundana, nyuma yaho urukundo rwabo rurangiriye. Uwo musore yaje kumwica mu kwezi kwa cumi mu 2016. Clive Ruggles, se wa Alice, yagize ati ""Yari [uwo musore] afite amateka yo kugenzura buri kintu cyose no kwiharira - ibimenyetso byo kuburira byari bihari"". Yongeyeho ati ""Iyo [polisi] iza kuba izi ibyo byiciro umunani, yari kuba yarabonye - ubutumwa bwa hato na hato, gutoteza, n’ibindi byose nk’ibyo - byaragaragaraga neza ko yari ageze mu cyiciro cya gatanu"". ""Twizera rwose ko ibi byiciro nibisakara abantu bakabimenya, bizagira icyo bihindura mu bantu kandi ko bishoboka cyane ko bizarokora ubuzima bw’abantu"". Mu Bwongereza, Dr Monckton Smith amaze kwigisha ubwo buryo bwe by’ibyiciro umunani abunganira abandi mu mategeko, abahanga mu mitekerereze ya muntu, abapolisi n’abagenzura abakoze ibyaha. Ubushakashatsi bwe bwanatangajwe mu kinyamakuru cyandika ku bushakashatsi ku ihohoterwa rikorerwa abagore cyitwa Violence Against Women Journal, ndetse yizeye ko buzagera no ku bandi benshi ku isi. Yagize ati ""Bakibubona [ubushakashatsi], abagizweho ingaruka n’abakora mu kugenza ibyaha bahita bavuga bati, ’Mana yanjye we, uzi ko ibyo ndigukurikirana biri mu cyiciro cya gatatu’, cyangwa bati, ’Umubano wanjye ugeze mu cyiciro cya gatanu’"". Avuga ko abapolisi ari bamwe mu bakiriye neza ubushakashatsi bwe ndetse bagatahura ibyiciro bihuye n’ibirego bari gukurikirana mu kazi kabo ka buri munsi, haba mu ihohoterwa ryo mu rugo n’ahandi. Dr Monckton Smith avuga ko abapolisi nibamara gusobanukirwa n’ibyo byiciro umunani, bazashobora gukomeza kugenzura abashobora kuvamo abicanyi - mu gihe n’abanyura muri ibyo byiciro na bo bazashobora gusobanurira neza abakora mu rwego rwo kugenza no gukumira ibyaha ibibazo bari guhura nabyo. Anavuga ko hagicyenewe gukorwa n’ubundi bushakashatsi bwakwibanda ku buryo abantu bashobora kwikura mu mahoro mu mubano (’relationship’) aho bakandamizwa, ndetse bukanibanda ku mpamvu zituma abantu bashaka gukandamiza abo bavuga ko bakunda. Niyomugabo Albert /MUHABURA.RW "
14,urukundo,relationship,http://muhabura.rw/amakuru/urukundo/article/dore-ibyo-wakora-nyuma-yo-gutandukana-mu-buryo-bubaje-n-uwo,Ibyo wakora nyuma yo gutandukana mu buryo bubaje n’uwo mwakundanaga cyangwa uwo mwashakanye," Ni ibyishimo byinshi kugira umukunzi, ugukunda nawe ukamuka nta ko bisa! Aba hanga mu mikorere y’ubwonko bavuga ko byongera iminsi yo kubaho ndetse bigatera akanyamuneza buri muntu iteka rwose. Burya mu mibereho y’abantu yose, ubuzima burahinduka umunsi ku munsi, ibyo nibyo bituma bigora buri wese kubona umuntu bakundana kugeza bafashe umwanzuro wo kubana akaramata nk’umugore n’umugabo. Muri iki gihe hirya no hino ingo ziragenda zisenyuka rimwe na rimwe ugusanga biterwa n’impinduka z’ubukungu, gusaza, ubushake, ndetse n’ubugumba, benshi bakunze kwitiranya no gusaza. Mu kwemera kw’amadini atandukanye ,bemeza ko abashakanye baba bahujwe n’Imana nta kindi cyabatandukanya uretse umwe apfuye , maze undi akaba yabona uburenganzira bwo gushaka undi. Mu bushakashatsi bwakonzwe n’umuryango wita ku buzima ku Isi ( WHO) ku mibanire hagati y’abakundana , bwagaragaje ko abantu ibihumbi 8 ku Isi hose, cyane urubyiruko ruri hagati y’imyaka 15-29 bakunze kubura ubuzima kubera ibibazo by’imibanire. Bongo5 dukesha ubu bushakashatsi igaragaza bimwe mu bintu ugomba gukora nyuma y’uko utandukana n’umukunzi wawe cyangwa uwo mwashakanye. Reka Gushaka kwihorera Ubirekere Imana kandi ureke byose bigende. Igihe utandukanye n’uwo mwakundanye bisa nk’igitangaza kibaye mu buzima bwawe! Kubera ko ushiduka wumva nta bushake bwo kongera gukunda rwose utanabishaka mubuzima, ndetse usanga benshi bibaza aho babyiciye, ndetse n’aho bagize intege nke, mbese ukaguma wibaza ibibazo byinshi. Nyamara iki gihe uba usabwa gufunga umuryango, ku muntu mwakundanye cyangwa mwashakanye, ukibagirwa ibyabaye ndetse ubuzima bugakomeza. Reka kumva Indirimbo zibabaje ndetse n’izindi z’urukundo zagukumbuza ibihe waciyemo Nyuma yo gushwana n’uwo wari warihebeye, rekeraho kumva indirimbo zibabaje cyangwa z’urukundo kuko izi zatuma wibuka ibihe byiza waciyemo maze agahinda akakakwica, ndetse ukumva ko uri umuhombyi utanakwiye kubaho. Reka kumva ko Umubano wawe n’undi muntu ugoye Abantu benshi cyane igitsina gore nyuma y’uko batandukanye n’abo bakundaga , bakunze gushyira amafoto yabo agaragaza akababaro cyangwa amafoto agaragaza amagambo ababaje, mbese yerekana ibihe bibi barimo. Icyo gihe iyo abahungu babajije iby’izo foto umubare munini w’abakobwa uvuga ko bari bafite abakunzi ariko batandukanye, icyo gisubizo akenshi gikunze gutuma biheba ndetse bakumva imyaka ibashiranye nta mukunzi uhamye bafite. Ibi byabaye mu mwaka wa 2014 kuri Amber Rose, ubwo yatandukanaga n’umukunzi we Wizkhalifa, yahoraga abyandika ku mbugankoranyambaga, yibwira ko aribyo bizatuma agira amahoro, nyamara aribyo byatumaga agira agahinda kenshi. Icyo rere bireke ndetse unabyibagirwe.vuga ko uri Single ibi bizatuma wumva utangiye ubuzima bushya. Reka kuvuga nabi Uwo Mwatandukanye Igihe uwo mwabyumvaga kimwe mutanye ,ndetse akishakira undi, irinde kumuvuga nabi muri bagenzi bawe,kuko byatuma bagufata nabi utabizi. Nawe amenye ko wasigaye umuvuga nabi byatuma nawe ashaka kwihorera, mwereke ko watangiye ubuzima bwawe ndetse wise kubaho utamufite. Rekeraho kumwandikira ubutumwa bugufi ndetse no kumukurikira ku mbugankoranyambaga Rekeraho kwirirwa umwohereza ubutumwa bugufi umwihanganisha, ngo Pole; sorry ihangane… Umeze ute? Reka kumuvugisha umwiyibagize kandi bizagufasha. Tekereza umwandikiye nta gusubize? Rekeraho kuba umwe mu nshuti ze cyangwa abamukurikira ku mbuga nkoranyambaga kuko byatuma ugira agahinda kenshi. Tekereza ufunguye Instagram ugahingukira ku ifoto ye arikumwe n’undi babyumva kimwe? Warara udasinziye ndetse ugashengurwa n’agahinda. Reka Kwihindura isura Abakobwa bakunze kwihindura amasura nyuma yo gutandukana n’abakunzi babo, ibyo bakunze kubikora bibwira ngo ahari mbere bagaragaraga nabi, ugasanga bisize imiti ibahindura isura. Benshi usanga bahinduye imyambarire, uruhu ndetse bagatangira kwishyiraho amatatuwaje (Tatoo) ibyo byose bakabikora bagamije gushaka gukurura abandi basore nyamara batazi ingaruka zabyo. Rekeraho Kwibuka ibihe byiza mwagiranye mukiri kumwe Biragoye ariko birashoboka! Shaka ikintu kiguhuza muri iyo minsi maze kikurinde kwibuka ibihe byiza wajyiranye n’uwo mwatandukanye, aha ushobora gusoma ibitabo bitandukanye, ukareba amafilimi gusa ukirinda kureba iz’urukundo. Shaka inshuti mwishimane zitume utamwibuka. Tekereza ibintu byaguteza imbere ndetse wumve ko kubaho utamufite ari ubuzima busanzwe. Ntuzashake undi mukunzi ku mpamvu zo kwiyibagiza uwa mbere Abantu benshi iyo bamaze gutandukana n’abakunzi babo usanga bahita bihutira gushaka abandi ngo bihimure kubo bari basanzwe bakundana, nyamara ntibibuke ko nawe bahita batandukana bikamera nka mbere. Aba bashakashatsi bagaragaza ko igihe watandukanye n’uwo wihebeye ,Atari ngombwa ko uhita ushaka undi, ahubwo witonda ukabanza ukitekerezaho ukabona kubura urukundo rwawe kuwundi muntu. Ndizera ko wowe wari Umuze iminsi ushengurwa n’agahinda ko gutandukana n’uwo wari warihebeye, nyuma yo gusoma iyi nkuru, ubonye uburyo bwo kugarura akanyamuneza ndetse n’ibyishimo ukeneye mu buzima. Yanditswe na Habarurema Djamali"
14,urukundo,relationship,http://muhabura.rw/amakuru/urukundo/article/umuturanyi-yambonye-nca-inyuma-umugabo-wanjye-none-amereye,Umuturanyi yambonye nca inyuma umugabo wanjye none amereye nabi ngo ni ntamuha azabivuga-Mbigenze nte?," Umugabo wanjye tumaze imyaka irindwi tubana, natangiye kumuca inyuma mu myaka ibiri ishize bitewe n’impamvu nyinshi, zirimo kutabasha kunshimisha no kwiruka mu bakobwa bakiri bato. Ikiganiro Muhabura.rw  yagiranye na n’umugore twahimbye izina rya Olga ( si izina rye ry’ukuri) yadutangarije akaga yahuye nako ubwo yageragezaga guca inyuma umugabo we. Yatangiye agira ati ""Kubera ukuntu nari maze kumufata inshuro zirenga eshatu yasohokanye n’udukobwa byatumye nanjye mfata icyemezo cyo gukundana n’umusore wari umaze iminsi anyirukaho ansaba urukundo. Mu by’ukuri sindi indaya ariko uwo musore twarakundanye cyane urukundo rwacu rusa nk’aho nta cyerekezo rufite ari urwo kwishimisha gusa.Twari tumaze igihe dukunda gusohokana tukagenda mu gitondo tukitemberera tukarya ubuzima, nimugoroba tugataha ku buryo umugabo wanjye atarabukwa. Mu cyumweru gishize nibwo twasohokanye ahantu, turagenda turarya, turanywa, turangije dufata icyumba turaryama turaruhuka, nimugoroba mbere yo gutaha mbanza kujya kwiyuhagira. Ngisohoka nibwo nakubitanye n’umuturanyi nkenyereye igitenge mu mabere bigaragara ko mbyutse ambonye akubitwa n’inkuba ambaza icyo ndi gukora aho, mu gihe ngishaka ibyo mubeshya wa musore dukundana aba arasohotse nawe yiyambariye agakabutura gato. Nahise mpagarara mera nk’ipoto. Uwo muturanyi yahise yumirwa arigendera, ariko ngize amahirwe ntiyabibwira umugabo wanjye kandi ni inshuti ye bajya basangira agacupa. Ariko nyuma yaho uwo muturanyi yaje mu rugo asanga arinjye uhari njyenyine arambwira ngo ngomba kwemera kuzaryamana nawe kugira ngo atazabivuga. Ubu yampaye umunsi tugomba kuzahurira aho hantu yatubonye, ngo azahansange niteguye ko turyamana ngo naho ubundi ninanga azahita abivuga.Ubu ndi kwibaza niba nzamwemerera tukaryamana kugira ngo atamvamo, cyangwa niba nzemera gusenya kuko amvuyemo urugo rwanjye rwahita rusenyuka"""
14,urukundo,relationship,http://muhabura.rw/amakuru/urukundo/article/ibintu-bizakwereka-ko-umukobwa-mukundana-ari-wowe-akunda,Ibintu bizakwereka ko umukobwa mukundana ari wowe akunda wenyine atajya akubangikanya n’abandi," Muri ibi bihe turimo usanga urukundo rw’ubu umubare w’abaca inyuma abakunzi babo ugenda wiyongera ku buryo benshi basigaye bemeza ko urukundo rw’ubu rwabaye akavuyo cyangwa se rwakonje kuko nta muntu ugikunda undi ariwe wenyine akunda cyane. Ibi ahanini usanga bikunze kugaragara ku bakobwa aho uba ubona akunda uyu muhungu runaka ariko afite n’abandi kuruhande.Twifashishije imbuga zitandukanye tubashakira ibimenyetso bizakwereka ko uwo ukunda ari uwawe wenyine atajya akubangikanya. 1.Arakumva Ahanini burya ikintu gihuza abantu cya mbere ni ubwumvikane rero burya iyo ufite umukobwa mukundana icyambere kizakwereka ko agufite nk’amahitamo amwe ni uburyo akumva igihe mugiranye ikibazo icyo aricyo cyose kuko iyo afite abandi kuruhande mugirana akabazo gato wamubwira igikwiye gukorwa akazamura amatiku ndetse akivumbura ubusa. 2.Murahuza muri buri kimwe Akenshi buriya kuri iyi si biragoye ubona umuntu muhuza cyane kubijyanye n’ibyo buri umwe akunda ariko umukobwa w’inshuti yawe muhuza byinshi. Niba rero muhuza hafi ya byose mu bintu mukunda mwese, umukobwa mukundana ugomba kumukomereho kuko niwe wawe. 3.Ntajya ashidikanya kuri gahunda zawe za buri munsi Sibyiza ko umukobwa mukundana yivanga mu buzima bwawe bwa buri munsi,cyane kubijyanye na gahunda zawe kuko burya bigaragaza ikizere agufitiye kimwe n’uko iyo atakwizera aba ashaka kumenya gahunda zawe za buri munota kugirango akuboneho amakosa ubundi ahite ajya kubandi afite kuruhande. 4.Akubwira uko amerewe umunota ku munota N’ubwo we aba adakwiye kwivanga mu buzima bwawe ku buryo buri hejuru ariko nanone ntibivuzengo atakumenyesha uburyo abayeho umunsi ku munsi niba yagize ikibazo ukabimenya cyangwa yaba ayishimye nabyo akabikubwira. 5.Agukundira uko uri n’icyo uri cyo Kuba ufite akazi keza ndetse kaguhemba neza sibyo agukundira. Niba rero warabigenzuye neza ugasanga umukobwa mukundana atarakuruwe n’akazi keza ufite, umushahara mwiza uhembwa,.. ni uwigiciro. Amafaranga si urukundo , afasha abakundana kugaragarizanya urukundo ariko siyo y’ingenzi mu rukundo. 6.Ntahatanira kuguhindura uko ashaka Abakobwa benshi usanga bahorana ibibazo n’abahungu b’inshuti zabo. Guhora umukobwa ashaka ko umuhungu agira imico yishimira kandi ashaka ni kimwe mubyo abakundana benshi batumvikanaho. Umukobwa wowe mukundana akwemera uko uri kandi we ntaharanira ko uhinduka uko ashaka. 7.Iyo umukeneye kuri Telefone uramubona Akenshi hari ubwo uba ukundana n’umuntu ariko wamukenera kuri telefone ukamubura bidatewe n’uko itari ku murongo ahubwo bitewe n’uko usanga buri gihe ihuze ari kuyivugiraho.Aha rero inshuti yawe iyo ubasha kuyibona kuri telefone mbese idakunda kuvugana n’abantu benshi telefone ye igahora ihuze (busy),uyu ntagushidikanya aba ari inshuti yawe kandi umwihariye. Gusa birashoboka ko ushobora kumubura ari kuvugana n’abo mu rugo iwabo ndetse n’izindi nshuti ze zidafite gahunda yo ku mutereta ariko akenshi abo bavugana umwanya munini bigatuma telefone ye ihora ihuze ni abo muba mumurwanira. Yanditswe na Habarurema Djamali"
14,urukundo,relationship,http://muhabura.rw/amakuru/urukundo/article/menya-imitwe-abakobwa-b-ikigihe-bakoresha-ngo-babone-8000,Menya imitwe abakobwa b’ikigihe bakoresha ngo babone amafaranga mu buryo bworoshye," Imitwe abakobwa b’ikigihe basigaye bakoresha kugira ngo babone amafaranga mu buryo bworoshye bayahawe n’abahungu cyangwa abagabo bimwe bizwi nko Gukura ibyinyo, akenshi bigaragara cyane mu bakobwa bo mu mijyi yo mu bihugu bikiri mu nzira y’amajyambere. Ibi uzabibonera kuri bamwe muri abo bakobwa usanga badafite akazi cyangwa bakiri ku ntebe y’ishuri bafite ibikoresho bihenze nk’amaterefone cyangwa imyenda bahora bahinduranya kurusha abakorera amafaranga bizwi neza.Aha uhita wibaza aho bakuye ubushobozi bwo kwigwizaho iyo mitungo ndetse n’ababyeyi babo ugasanga barayobewe aho abana babo bakura ubushobozi bwo kugura ibyo byose baba bafite bagahitamo kwinumira baka ruca bakarumira. Nubwo bamwe batabivumbura hakiri kare iyo bakundana n’abakobwa bameze nk’aba, hari abandi babifata nk’ ubutekamutwe bukorwa n’urwo rubyiruko rw’abakobwa kugira ngo babashe gukuraho umusore amafaranga. Iyi niyo mitwe basigaye bakoresha ngo bacyucyure umuhungu utwe asigare amara masa: 1.Abwira uwo abeshya ngo arakunda ngo sheri “Ndatwite” Abakobwa bakura ibyinyo bakunze kubeshya abasore ko batwite kugira ngo babone uko babasaba amafaranga yo kujya kwa muganga, cyangwa se kugira ngo babone uko bagura ibyo kurya kugira ngo umwana azakure neza. Iyo umusore adafite gahunda yo gufasha uwo yateye inda, akora uko ashoboye akamuha amafaranga yo gukuramo iyo nda. Hari abakobwa baka abasore amafaranga yo gukurishamo inda kandi badatwite. 2.Tugiye gutandukana kuko utanyitaho Hari abakobwa babura aho bahera ngo babashe kubona amafaranga bifuza ku musore cyangwa umugabo bacuditse, maze bagahitamo kumubwira ko igisigaye ari ubutandukana urukundo rwabo rugasenyuka kuko ngo nta kintu gifatika umusore amukorera. Hari bamwe mu basore bahita barekura akayabo kugira ngo urukundo rudasenyuka. 3.Ndarwaye nabuze uko njya kwa muganga Hari bamwe mu bakobwa babeshya abakunzi babo ko barwaye indwara nabo bayobewe iyo ari yo, bigatuma babasaba ubufasha bw’amafaranga ngo babashe kujya kwivuza kandi nyamara batarwaye. Iyo umusore abyumvise rero hari uhita amwoherereza amafaranga ngo ajye kwivuza, ayo akaba arayariye. 4.Banyibye cyangwa natakaje telefone yanjye Aya mayeri bayakoresha akenshi igihe yivanye ku murongo abishaka aho ashobora guhindura indi nimero umuhungu atarasanzwe azi maze yamushaka akamubura,cyera kabaye agatira telefone akamubwira ibyago yahuye nabyo ko yayitaye akaba abonye aho ahera agusaba ko niba umukunda koko wamufasha akabona indi bityo kubera kugira impuhwe kw’abahungu no kudashishoza akamuha amafaranga akagura indi kugirango babashe kujya bavugana.Nyuma wamara kumuha amafaranga yo kugura indi, iya mbere akayigurisha cyangwa akazakubwira ko yaje kuyibona. 5.Nabuze amafaranga yo kwishyura inzu Hari n’abakobwa bikodeshereza amazu nk’abanyeshuri cyangwa batari abanyeshuri nabyo birashoboka,ugasanga igihe akeneye amafaranga, ariyambaza umukunzi we ngo amufashe kubona ayo kwishyura ubukode.yabyumva akumva koko ko umukunzi we bamusohoye munzu cyaba ari igisebo cyangwa yahita amwanga akayamuha.Ariko iyo bimaze kuba akamenyero hari ubwo umukobwa asaba umukunzi we amafaranga kandi ukwezi ko kwishyura kutaragera, ubwo akaba ayamukuyeho mu buryo bworoshye akoresheje amayeri. 6.Hari umushinga nateguye nshaka ko umfashamo Hari abandi bakobwa babeshya abakunzi babo ko babonye imishinga yo gukora kugira ngo ibinjirize amafaranga. Akaba yabwira umukunzi we ko yamufasha kubona amafaranga kugira ngo ayashore muri uwo mushinga, akamwizeza ko azayamwishyura buhoro buhoro, noneho bikarangira atayamwishyuye,rimwe n’umuhungu ntayamwishyuze kubera kugira isoni cyangwa kwanga ko bashwana maze akamubeshya ko yahombye. 7.Nta mafaranga yo guhamagara mfite muri telephone Rimwe na rimwe abakobwa bakunda gusaba cyane abakunzi babo amafaranga yo kwifashisha mu guhamagara, kandi atari cyo ayashakira, cyangwa yanayabona akayakoresha mu guhamagara abandi batari umukunzi we nk’ayo yamuhaye akayamuhamazamo rimwe cyangwa ntanarimwe.Hari bamwe mu basore baba barashyizwe n’abakunzi babo b’abakobwa ku kamenyero ko kubagurira amakarita yo guhamagara ya buri munsi.Ubwo umusore ubashije gutekereza yafata ayo amaze kumuha mu kwezi agasanga ni kimwe cya kabiri cy’ayo ahembwa. 8.Nta tike mfite yo kuza kugusura kandi ndagukumbuye Akenshi hari abakobwa bakoresha ubu buryo ngo bakure ibyinyo abasore cyangwa abagabo babeshya ngo barakunda.Hari igihe ibyo abikora yaje muzindi gahunda nko gusura uwundi muhungu hafi y’aho umukunzi we atuye atari uko yabuze uko ahagera ahubwo ari ukwishakira amafaranga.Umusore yabyumva akamvu ko umukunzi we amukunda cyane n’ikimenyimenyi ahora yifuza kumusura maze agahita aya mwoherereza. Ntibivuze ko hatari abakobwa bafite urukundo rwa nyarwo rudashingiye kuri ibi twabonye haruguru ahubwo ni uko abenshi muri iyi minsi bakoresha ubwo buryo kugira ngo babashe kwicyemurira bimwe mu bibazo baba bifitiye. Rimwe abahungu iyo babonye umukobwa wakijijwe n’ayo mayeri cyangwa ubwambuzi bukoreshejwe ikoranamutwe,bose batinya kuba bamubaza amazina iminsi igahita indi igataha wawundi nawe yajyaga ashushanya bikarangira amuvumbuye bityo nyamukobwa bikaba byamuviramo no kubura umugabo kuko buri wese agenda avuga amabi y’uwo mukobwa ndetse n’uwo yabikoreye hari igihe kwifata ngo abike ibanga bimugora akabibwira abandi basore,bikamenyekana hose hanyuma umukobwa bikarangira abuze umugabo agasariza iwabo kandi yitwa ngo ni mwiza. Inama:Muri ibi bihe rero umusore wese agambo kureba kure ndetse akaba maso hakanakoreshwa ubushishozi buhambaye kuko utabyitondeye wasanga utwawe tuhashiriye cyangwa bikagutera kuzinukwa igitsina gore burundu.ariko ku rundi ruhande usanga bamwe mu bagabo ibyo ntacyo bibabwiye icyo bapfa gusa ari uko amutekaho iyo mitwe ariko akamukorera icyo aba amwifuzaho mbega bikamera nko kugura. Yanditswe na Habarurema Djamali"
14,urukundo,relationship,http://muhabura.rw/amakuru/urukundo/article/polisi-y-igihugu-irashishikariza-abaturage,Ibimenyetso 6 byakwereka ko umukobwa mu kundana bizarangira abaye umugore wawe," Igihe bibaye ngombwa ko umuntu ashaka gukora ubukwe agomba guhitamo neza.Ni ingenzi kugira imyanzuro y’ukuri n’ubwo ikintu mubuzima kitamera neza nk’uko umuntu aba abyifuza, ariko hari ibimenyetso bishobora ku kwereka wowe mugabo uko wagerageza guhitamo umugore w’ukuri mushobora kuzarambana. Ni iby’ingenzi ko wamenya umwanzuro wanyuma kugira ngo ushakane n’umukobwa wifuza. Ariko ibyo bimenyetso bishobora gutuma gahunda yo guhitamo ikorohera nk’uko ubyifuza. Ibimenyetso 6 bishobora ku kwereka umukobwa wahitamo gushakana nawe mukazabana ubuzira herezo 1.Umukobwa ukubona akakwishimira Iyo akwishimira bya nyabyo ndetse akakuvugaho ari kumwe n’inshuti ze cyangwa abo bakorana n’abandi,uwo aba ashobora kuba umugore waba wifuza kuba washaka.Iyo atekereza ko uri umugabo w’agatangaza kuburyo abandi bagore bakwifuza, ibyo nawe bituma uhita ufata umwanzuro wo gushakana nawe. 2.Yicisha bugufi imbere y’inshuti zawe Inshuti z’umugabo ni ingenzi mu buzima bwe bwa buri munsi kandi buri mugabo ashaka umugore wumvikana n’inshuti ze kuko nacyo ni ingenzi mu buzima.Iyo yishimira uko ubanye n’inshuti zawe ndetse agakunda ku kwisanzuraho akabikora n’igihe muri kumwe n’inshuti zawe.ibyo nabyo bishobora gutuma ufata umwanzuro. 3.Abaho mu buzima bwe Aha uyu mukobwa yiyumvisha ko buri kintu cyose atagicyenera ngo agutege amaboko ko ukimuha kandi yumva ko mwembi mushobora kubana neza ari uko yifitiye ibintu bye ntacyo agucyeneraho nawe kandi ukaba ufite ibyawe.Ikindi yumva ko ahubwo aho kugirango n’utwo wari ufite aho kugira ngo atukunyage yagufasha kugera ku ndoto zawe ndetse nawe akaba yakwigeza kubyo yiyemeje.Ibyo nabyo bishobora gutuma ufata umwanzuro wokumushaka kandi mukazarambana. 4.Uramukumbura iyo mutari kumwe
 Iyo umukobwa mutari kumwe,wumva ubuze amahoro ahubwo ukamutekerezaho.Agaragara nk’uwa kwinjiye mu bitekerezo utiriwe unamutekerezaho cyane ukumva uramukumbuye gusa.Iyo utekereza muri ubu buryo biba byoroshye gufata umwanzuro wo kumushaka. 5.Buri muntu yitangira undi
 Iyo umugore adashobora ku kwitangira,nawe ntabwo wamwitangira.Sinzi niba umugore uteye gutya wamushaka ngo agire icyo yakugezaho.Kugira ngo ubukwe bubeho ni uko hagomba kubaho kwitanga.Bityo iyo umukobwa akwitangira nawe ushobora ku mwitangira,noneho icyo gishobora gutuma ufata umwanzuro wo kumugira umugore wawe w’iteka ryose. 6.Aba ari umufana wawe wambere Aho uri hose aba yifuza kuhaba,akumva yakurwanirira aho bibaye ngombwa ndetse ntabwo atekereza kuba yagusiga wenyine mu bihe bigoye,mbese aguhora hafi no mubihe bigoye akwizirikaho atekereza ko uzabivamo bitewe n’uko akuri hafi.iyo ubonye ko ari umufana wawe w’imena bitewe n’ibyo agukorera byo kukuba hafi bishobora gutuma ufata umwanzuro wo kubana nawe. Ibi bimenyetso byose twavuze haruguru bishobora gutuma ufata umwanzuro wo gutuma ubuzima bwawe bwose ubumarana n’uwo mwari.Ariko icyo ushobora kumenya ni uko uwo mwanzuro Atari buri mugabo wese washobora kuwufata ahubutse. Yanditswe na Habarurema Djamali"
14,urukundo,relationship,http://muhabura.rw/amakuru/urukundo/article/inzira-zagufasha-gutinyuka-kwegera-umukobwa-watinyaga,Muhungu:Inzira zagufasha gutinyuka kwegera umukobwa watinyaga ugakorana nawe ikiganiro cy’urukundo," Umubare mu nini w’abahungu, gutangira ikiganiro n’umukobwa bwa mbere ni nko kunyura mu kibatsi cy’umuriro ugurumana.Ugasanga gutinyuka kugitangira byaba bikomeye kurusha kugendagenda mu bushyuhe bw’amakara cyangwa guterura Imbabura yaka umuriro yatokomboye. Ariko ni mu gihe,kuko akenshi ushobora kugenda uhubutse ukahakura imbwa yiruka cyangwa ugaterwa bimwe bita indobo bigatuma uzinukwa n’ijambo cyangwa izina umukobwa mu kanwa kawe cyangwa kumubona. Gusa siko bihora bibaye gutyo ngo umwe agutere indobo ucike intege,bamwe ntibazashaka abagore maze bagahora ari imanzi cyangwa ingaragu. Aha hari inzira zagufasha kwigobotora ubwo bwoba mu gihe wabugize ukaba Wabasha gutangira ikiganiro kinogeye amatwi cy’urukundo n’umukobwa watinyaga. 1.Ntuzasuzugure uburemere bw’akajambo “Bite”ni akajambo gato ariko gafite imbaraga kakaba n’urufunguruzo rukomeye mugutangira ikiganiro. 2.Shaka ikintu kingenzi mwahurizaho hafi aho hantu muri. Icyo nacyo ni ingenzi kandi cyoroshye gihita gituma akwitaho mugakomezanya ikiganiro mukurije kukantu gato. 3.Ba umuntu ufite amakuru y’ibyamamare ndetse n’ayimyidagaduro kuburyo buhagije.Ibi abakobwa hafi ya bose barabyishimira kandi bakanabikunda. 4.Igire nk’umuntu ucyeneye igitekerezo cye n’ inyunganizi ku kintu runaka muri kuvugaho.aha biba byiza cyane igihe muri kumwe n’inshuti zanyu kandi hakaba hari icyo utari kumvikanaho nazo bityo ukamusaba igitekerezo. 5.Buri gihe gerageza kuba ufite utuganiro twihariye kandi turyoheye amatwi dusekeje. 6.Gukora intego(gutega) hagati yanyu ibi bizagufasha guhura kwanyu gukomeza kubaho. uku gutega bibaho wemeza cyangwa utomboza ko ikintu runaka kimwerekeyeho ari cyo, maze watsindwa ukamugurira icyo kunywa cyangwa akandi kantu gashimishiji. 7.Gutangiza ikiganiro hamwe n’inshuti zawe kivuga kubyerekeranye n’imirango mungo ariko ukaba wizeye ko izo nshuti zawe zifitanye umubano wahafi nawe.iyi nzira nayo iba nziza kuko akenshi abantu baba bashaka kwihagararaho iyo haganiriwe ibyerecyeye n’imiryango ndetse n’ibibazo biyirangwamo. 8.  Kugerageza kugira uruhare mu kiganiro cye utanga inyunganizi ndetse ibyo ari kuvugaho ukagira icyo wongeraho. 9.Kumuha icyo kunywa cyangwa kumugurira akantu ubona acyeneye muri ako kanya.Nyuma y’ibyo byose, ntakabuza umubano uhera aho ukagera aho wifuza ndetse nawe akakwiyumvamo mukabana ubuzira herezo. Yanditswe na Habarurema Djamali"
14,urukundo,relationship,http://muhabura.rw/amakuru/urukundo/article/amagambo-11-wabwira-umukunzi-wawe-umutima-we-ukanyurwa,Amagambo 11 Wabwira Umukunzi Wawe Umutima we ukanyurwa urukundo rukikuba birenze uko ubitekereza," Abahanga mu by’urukundo bavuga ko ari nk’ubugenge.Gukunda nawe ugakundwa ntako bisa kandi ni ikintu cyiza cyane gishobora kuba ku muntu uwo ariwe wese.Hari amagambo ashobora gushimisha umutima w’umukunzi wawe kandi bikanatuma arushaho kugukunda cyane birenze uko ibyumva cyangwa uko wabitekerezo. Gusa nti bivuze ko hari n’uwo ushobora kuyabwira ukamera nk’uwasa urutare cyangwa uwutema mu mazi.Urukundo rw’iki gihe namwe muzi akenshi rushingiye ku mafaranga aho umuhungu udafite ubutunzi cyangwa amafaranga ntacyo aba avuze imbere y’inkumi.Ibi nibyo bituma abakobwa b’iki gihe bemera bagakundana n’abangana na basekuru, kugirango bibonera aba baha ibyishimo by’igihe gito nyuma bikaba amarira n’agahinda. Aya ni amagambo wabwira umukunzi wawe akarushaho kugukunda bya nyabyo 1.Urukundo ni inzira ebyiri zidahinduka umuntu ashobora kugendamo nta kibazo; ibi wabibwira umukunzi wawe ushaka kumwumvisha ko ari inzira yawe ugendamo kandi ikuyobora ahantu hose unyuze. 2.Wankunze rimwe ariko njye igihe cyose nkurebye ndushaho ku gukunda ibihe byose. 3.Ushaka gusobanukirwa impamvu nkukunda n’icyo nkukundira byantwara amajoro yose, ushaka kumubwira ko umukunda byimazeyo. 4.Nishimira kuba ndi kumwe nawe,kuvugana nawe ni iby’igiciro cyinshi kandi mba numva wanyigumira iruhande ibihe byose. 5.Igihe uzumva uri wenyine, ujye ureba iruhande rwawe mba ndi kumwe nawe aho intoki zawe ziba zigukumbuye 6.Ndagukunda kandi mba numva ntifuza kuba ntakubura iruhande rwanye kuko ubuzima bwanjye bushingiye kuri wowe rukundo rwanjye 7.Igihe nakubonye narimfite ubwoba bwo kuba nahura nawe.Mpuye nawe ngira ubwoba bwo kuba nagusoma, nkusomye ndumva ngize ubwoba bwo kukubwira ko nkukunda. Ariko ubu kuko nkukunda ukaba ari byose byanjye, nkubuze nasara. 8.Uri akabavu ko mu mbavu zanjye kandi uri akara ko mu mara yanjye. Iyo nkubuze nta mutekano ngira muri njyewe, mba numva nahungabanye. 9.Naguhaye ikibanza mu mutima wanjye kitavogerwa n’uwariwe wese, kuko nifuje kugituzamo wowe wenyine. 10.Muri iyi si ya rurema uri umuntu w’agaciro mba numva nshaka gohora mbona imbere yanjye, simba nifuza kukubura iruhande rwanjye kuko undutira bose. 11.Kugukunda nta gihombo kirimo kandi niyo utankunda nzakomeza nkukunde kuko kugukunda nawe bigize intego y’ubuzima bwanjye. Tanga igikerezo ku nkuru z’ibitekerezo by’umusaza ’’’BIRANYOBERA’’’ tugiye kujya tukugezaho buri kuwa Gatanu w’icyumweru. Chief Editor/MUHABURA.RW"
14,urukundo,relationship,http://muhabura.rw/amakuru/urukundo/article/gucana-inyuma-ni-ikibazo-gikomeye-mu-bashakanye,Impamvu 6 zatuma uwo mwashakanye aguca inyuma," Gucana inyuma ni ikibazo gikomeye mu bashakanye kandi kigira ingaruka mbi ku mibanire yabo, nyamara usanga bamwe mu bagore cyangwa abagabo batamenya mu by’ukuri impamvu iba yatumye uwo bashakanye afata icyo cyemezo. Nk’uko tubicyesha urubuga rwa interineti rwa elcrema, rwagaragaje ibintu bitandatu ibyinshi bishamikiye kumibanire hagati y’abashakanye. 1.Umutekano muke Umugabo uca inyuma umugore we, ntabwo aba afite umutekano iwe, abikora ari ukugira ngo yirengere kimwe no ku mugore.
Iyo mu muryango hahora intonganya, umugabo cyangwa umugore bashobora gucana inyuma kugira ngo buri umwe yibonere umutekano. 2.Kutamenya igisobanuro nyacyo cy’urukundo  Umugabo cyangwa umugore uca inyuma uwo bashakanye, ntabwo aba azi igisobanuro nyacyo cy’urukundo, ntabwo wakunda umuntu cyangwa ngo umusezeranye kumukunda iteka, ngo maze umuce inyuma. 3.Aba ashaka kuguta  Abagabo bamwe cyangwa abagore iyo bashaka impamvu yatuma mutana, bakoresha uburyo bwose mwagira icyo mupfa maze ngo umwe agende.
Hari igihe kuguca inyuma aba ari cyo kintu cyonyine gishoboka, abona cyatuma mutandukana. 4.Kuba adakuze mu nshingano Umugabo cyangwa umugore uca inyuma uwo bashakanye ashobora kubiterwa no kuba adakuze mu nshingano, ngo amenye neza icyo kugira umugore bivuze cyangwa icyo kugira umugabo bivuze. 5.Kuba ari umubeshyi Umugabo cyangwa umugore uguca inyuma aba ari umubeshyi, kuko guca inyuma uwo mwashakanye ntibijya bitandukana no kubeshya, buri munsi ukaba wabonye ibintu uri bubeshye kugira ngo wigire muri izo gahunda. 6.Kudashyira mu gaciro  Umugabo cyangwa umugore udashyira mu gaciro, usanga afata ibyemezo bigayitse byo guca inyuma uwo bashakanye kuko aba yitekerezaho wenyine aho gutekereza ku rugo rwe. Ikindi ni uko iyo umugore cyangwa umugabo badashimishanya mu buriri, buri wese abigira impamvu zo guca inyuma uwo bashakanye yitwaje kujya gushaka umushimisha, nyamara ngo hari byinshi uwo mwashakanye aba ashoboye mwakagombye kugenderaho aho kumuca inyuma. Niyomugabo Albert/MUHABURA.RW"
14,urukundo,relationship,http://muhabura.rw/amakuru/urukundo/article/dore-bimwe-mu-binyoma-abasore-bakunze-kubeshya-abakobwa-7923,Dore bimwe mu binyoma abasore bakunze kubeshya abakobwa," Kuba muri iyi nkuru tugiye kuvuga bimwe mu byo abasore bakunze kubeshya, ntibivuze ko ari ihame ridakuka ko igihe cyose umusore abivuze aba abeshya, nyamara bikunze kubwirwa abakobwa babeshywa. 1. Umubare w’amafaranga akorera
 Abasore benshi burya ngop ntibakunda kuvuga umubare nyawo w’amafaranga akorera, ashobora kubwira umukobwa macye ku yo akorera kugira ngo atamusaba impano z’umurengera cyangwa se akamubwira menshi ari ku mwiyemeraho cyane cyane iyo abona ueo mukobwa afite amarere maremare yo gukunda abantu bafite amafaranga, cyangwa se hari n’abasore biyemera gutyo gusa agahitamo kubeshya umukobwa bakundana. 2. “Byabaye rimwe ntibizongera” Iyi ni imvugo y’abasore b’abahehesi igihe bafashwe, niba umufatanye n’undi mukobwa mu bintu runaka agahita yihutira kukubwira ko byamutunguye kandi ko ari ubwa mbere n’ubwa nyuma bitazongera, nyamara ngo ukuri ni uko umusore wishoye mu gushurashura mu bakobwa barenze umwe umubare munini ari uw’abatabireka. 3. “Sinzi impamvu uwo twakundanaga akomeza kumpamagara”
 Ibi bishobora kubaho igihe umusore afite umukobwa mushya akundana nawe ariko akaba yarakundanye nawe atarigeze areka uwo yari afite mbere, akaba ahari hose, bityo igihe wa wundi wa mbere ahamagaye umusore akabeshya wa mukobwa mushya ko nta mubano bagifitanye. 4. “Akazi kabaye kenshi uyu munsi.. sinzi impamvu boss ashaka kunkoresha amasaha y’ikirenga”
 Ushobora kubora kuba ufite umukunzi uzi nyinshi muri gahunda ze z’akazi ndetse ukaba uzi neza ko bitajya bipfa gushoboka ko akora amasaha y’ikirenga, ukajya kumva nk’umunsi mufitanye gahunda runaka akubwiye ko atakibonetse kubera akazi kandi bitari bisanzwe bibaho, icyo gihe ushobora gutangira kugira amakenga ko ataba ashaka gusubika gahunday awe ku zindi mpamvu. 5. “nta mukunzi mfite” Iyo ukimenyana n’umusore bwa mbere, ashobora gushaka kugutereta kubera impamvu nyinshi zitandukianye ariko wowe ntuba wamenya ikimugenza. Abasore bagira ubutwari bwo kuvugisha ukuri ko bafite umukunzi igihe bahuye n’undi mukobwa mwiza ni bake 6. ”Sinari nzi ko biri bukubabaze”
 Abasore bafite umukunzi bizeye neza ko abakunda bashobora gukora ibyo bishakiye bishobora kubabaza umukunzi wabo kubera ko bizeye neza ko ari bubababarire. 7. “Uraruta abandi bakobwa bose naba naramenye”
 Iki ni ikinyoma abasore benshi babeshya atari uko ari ukuri ahubwo ari ukugira ngo wumve wishimye cyangwa kugira ngo agusabe icyo ashaka yabanje kugutegura mu mutwe wemere nta mananiza. 8. “Simukunda nkunda wowe” Iri ni ikosa rikunzwe gukorwa n’abakobwa, gukunda umusore ukiri kumwe n’undi mukobwa. Abasore bakunda ku buryo bukomeye kurusha abakobwa, niba afite umukobwa akunda kandi atatandukanye nawe, kukubwira ko uruta wa mukobwa aba ari ukukubeshya gusa ngo ureke guhora uhangayitse. 9. “Ni inshuti yanjye bisanzwe ... nta kintu nakorana nawe”
 Byashoboka ko umusore yakubwira ibi akubwiza ukuri cyangwa se byashoboka ko yanakubeshya, ukuri ni uko hari ababeshya ko umukobwa runaka ari inshuti isanzwe kandi nyamara bafitanye umubano wihariye ubangamiye urukundo rwanyu. 10. “Singamije kuryamana nawe” Iyi nayo ni imvugo abasore bakunda gukoresha cyane cyane igihe babonye ko umukobwa yabavumbuye akamenya ko ikibagenza ari ukuryamana gusa, akagerageza kwiregura. Niyomugabo Albert/MUHABURA.RW"
14,urukundo,relationship,http://muhabura.rw/amakuru/urukundo/article/ese-wamenya-igituma-abantu-bari-gukora-igikorwa-cyo,Ese wamenya igituma abantu bari gukora igikorwa cyo gusomana batarebana mu maso ahubwo bahumirije?," Biragoye ko igihe abantu bari gusomana umwe yabona undi muburanga bwe cyangwa barebana mugihe bakora icyo gikorwa akenshi kigaragaza ko abantu bishimiranye cyangwa babyumva kimwe nkuko bakunze kubyita,bityo bigatuma bose bafunga amaso yabo ntihagire ureba undi. Aha hari impamvu 7 zituma amaso yabari gusomana aba afunze. 1.kureka iminwa ikaba ariyo ivuga kuko niyo iba ifite ijambo muri icyo gihe Aha birumvikana ko nyuma yo kuvuga byinshi no kugaragaza bimwe mu bimenyetso ko bishimiranye,ikiba gisigaye nu gusomana maze bakareka iminwa akaba ariyo ikora akazi. 2.Ni ikimenyetso cy’umunezero Akenshi biramenyerewe ko umuntu afunga amaso igihe ari kumva ikintu gishimishije.urugero aha twareba nk’igihe umuntu ari kumva indirimbo nziza,igihe umuntu ari gusenga,igihe umuntu asinziriye ndetse ni gihe umuntu ari kunywa akantu karyohereye. 3.Ni ikimenyetso cy’ukuri Akenshi ntabwo umuntu amaso ye aba afunguye iyo ari ahantu hukuri cg yizera kandi hari umutekano 4.Byongera ibyishimo cyangwa se bituma ibyishimo bizamuka Mwibuke ku biga ibinyabuzima,iyo kimwe mubyumviro bitanu kitari gukora bituma ibindi bisigaye bikora neza.urugero nko kubantu batabona cg batumva.aha rero amaso iyo afunze icyumviro cyo gukoranaho kirazamuka bityo n’ibyishimo bikiyongera. 5.Ni ikimenyetso cyo kureka byose cg gucika intege by’umubiri Aha byerekana ko umuntu aba yaretse ibyo kwi hagararaho bityo umwanya ugaharirwa igikorwa. 6.Bigaragaza guhagarika indi mikino Iyo amaso afunguye hari udukino dushobora gukorwa kandi igihe kirekire iyo umuntu ari kumwe nuwo akunda.bityo gusomana bihagarika udukino twose dushobora gukorwa amaso afunguye. 7.Bigereranywa nko gufunguka kw’ibyumviro by’umubiri Gusomana igihe kirekire ni nko gufunguka naho gufunga amaso bigafatwa nko gufunga ibintu byose byabera hafi yahoo igikorwa kiri kubera hanyuma hakitabwa ku byishimo biba biri hagati yabari gusomana ndetse n’iminwa. Yanditswe na Habarurema Djamali"
14,urukundo,relationship,http://muhabura.rw/amakuru/urukundo/article/imwe-mu-mitoma-irenze-ushobora-gu-koresha-kugira-ngo,Imwe mu mitoma  irenze ushobora gu koresha  kugira ngo ushimishe umukunzi wawe," Koherereza amagambo meza umukunzi wawe ukoresheje ubutumwa bugufi ni ikintu cy’ingenzi cyane ku buryo utazatekereza no kwicuza mu buzima bwawe. Dore imitoma irenze 12 ubwira umukunzi wawe agahita agurumana umuriro w’urukundo: 1. Ndi kumwe nawe sinzigera nicuza mu buzima bwanjye, igihe kirekire ntikizigera kimbera nk’imyaka igihumbi. 2. Nsagwa n’ibyishimo byo kuba ndi kumwe nawe igihe cyose, kuvugana nawe, ndetse no kumva uri hafi yanjye bituma numva nezerewe mu umutima wanjye. 3. Ni wowe si yanjye narintegereje, imbaraga zinsunika zinjyana aho uri kuko kuba aho uri ntako bisa. 4 .  Nishimira cyane kugusoma kurusha uko nasoma undi muntu uwariwe wese kuko iminwa yawe impumurira neza nkumva nayigumana. 5. Iyo utari kumwe nanjye mbura ingingo zimwe na zimwe z’umubiri wanjye, nkumva nsigaye njyenyine ku isi. 6. Iyo uri kumwe nanjye mu mwanya mwiza nk’uyu w’umunezero, kugutekereza byonyine binzanira ibyishimo bidasanzwe, ese waba ubizi? 7. Mu gihe wumva uri wenyine, ujye ureba hagati y’intoki zawe wibuke ko ariho intoki zanjye zikwirwa neza honyine kurusha uko nazifatisha hagati y’intoki z’undi muntu. 8. Iyo nkubonye ntekereza ijuru mu gihe gito ubundi nkumva niho nibereye bigatuma ndushaho kuba hafi y’Imana kuko ariyo yakungeneye. 9. Ubuzima bwanjye nabuboneye muri wowe, kuko iyo utabaho nta buzima bwiza mba mfite kuko kubaho nkubona iruhande rwanjye binyongerera iminsi yo kurama ku isi. 10. Bavuga ko umuntu agwa mu rukundo rimwe gusa ariko njye iyo nkubonye iruhande rwanjye utuje undebana akanyamuneza n’ubwuzu bituma nongera kugwa mu rukundo inshuro zitabarika. 11. Rimwe na rimwe mba numva umutima wanjye ugiye guturitswa n’ibyishimo bivanze n’umunezero iyo nkutekereje kuko akenshi bituma mbura amahoro mu mutima wanjye. 12.  Sinigeze mbasha kumenya neza ko nzagira ubuzima bw’umunezero mbukesha wowe igihe nakubonaga mu maso yanjye bwa mbere nkumva ibyishimo bitashye umutima wanjye. Yanditswe na Bizimana Jean Damascene/Muhabura.rw"
14,urukundo,relationship,http://muhabura.rw/amakuru/urukundo/article/menya-byinshi-ku-marangamutima-y-abagabo-imbere-y-inkumi,Menya  byinshi ku marangamutima y’abagabo imbere y’inkumi," Muri rusange, ngo nubwo abagabo bakunda ibintu bitandukanye ariko burya ngo hari ibintu by’umwihariko bikundira  ku bagore n’inkumi ,  Usanga abenshi mu bagabo bakururwa cyane n’imiterere y’umubiri, ibice bimwe nabimwe by’umubiri nk’igituza, amatako ndetse n’imisatsi. Gusa ariko ngo hari ibindi bintu Abagabo bose bahuriraho mu gukururwa n’inkumi, nk’uko tubikesha urubuga rwa internet: www.helium.com. dore ibikurura abagabo muri cyane. 1.Ibyishimo: Umugabo wese aho ava akagera yishimira umukobwa cyangwa se umugore uhorana umunezero utajya atinya kwishimira ubuzima arimo ubwo ari bwo bwose, atari ukuvuga ko yabonye ibintu bihenze cyangwa se iby’agaciro, ahubwo mu buzima bwe bwa buri munsi agahorana akanyamuneza. Iki ngo gikurura abagabo cyane kuko ngo ibi biha icyizere umugabo cy’uko bishoboka ko uyu mugore cyangwa se umukobwa ashobora kunezerwa n’igihe bari kumwe haba muri byinshi cyangwa se muri bike. 2.Gushima no kunyurwa: Abagabo bakunda abagore bashima. Mu gihe umugabo yagukoreye akantu runaka mwereke ko yakoze ikintu gikomeye. Mwereke ko wabonye kwitanga kwe ubihe agaciro, umushimire umubwire ko yakoze ikintu gikomeye kandi ko wishimye. Kuko ibi bituma umugabo yiyumva nk’umuntu ukomeye w’umugabo kandi ko afite akamaro kanini kuri wowe. 3.Imyitwarire myiza: Burya ngo abagabo cyangwa abasore muri rusange bakururwa n’abakobwa bitwara neza, mbega bashimwa na bose kuko ngo biba bibaha icyizere cy’uko uburere n’ubupfura bafite bashobora no kubisangiza abandi ndetse bakazanabitoza abana babo. 4.Kwiyubaha: Abagabo bishimira kandi bagakururwa cyane n’abakobwa biyubaha kuko baba bagaragaza itandukaniro n’abandi kandi bagahesha ishema abo baziranye. 5.Gutekereza no kwita ku bintu: Abakobwa bafite ibitekerezo , mbese batari ba ‘terera iyo’ bakurura cyane abagabo kuko ngo baba babona ko no mu gihe badahari bishoboka ko bafata inshingano z’urugo ntihagire icyangirika. 6.Kwemera gufashwa:Abagabo bakururwa n’abakobwaa bemera gufashwa ariko batifata nk’abatishoboye kuko ngo baba bababonamo guca bugufi. Kubaha abandi : Iki ngo ni ikintu gikomeye gikurura abagabo kuko baba babona ko bene aba bakobwa bashobora kububahira inshuti zabo ndetse n’imiryango. 7.Gushyira mu gaciro: Abagabo bakunda kandi bakishimira abakobwa bazi gushyira mu gaciro, kuko ngo baba bashobora kwifatira icyemezo ku buzima bwabo kandi bikagenda neza.wishimiye. Gukundwa byo usanga kuri bamwe biba ingorabahizi mu gihe hari abandi wakeka ko bagira inzaratsi baha buri wese bahuye nawe. Dr Catherine Solano aratwereka inzira wanyuramo ugakundwa nawe bikakunyura nk’uko tubikesha urubuga rwa e-sante.com. 8.Menya kwigomwa igihe cyawe  :Burya n’ubwo umunyarwanda yavuze ko ifuni ibagara ubucuti ari akarenge, ntiwasura umuntu udafitiye igihe. Mu gihe uwo witwa ko ukunda utamufitiye igihe bizamugora kugukunda. Igihe utaye kubera uwo ukunda burya ni igishoro kinini uba ushoye muri urwo rukundo rwawe nawe. 9.Haranira kubwira uwo ukunda ibyiza umubonaho uko ubimubonyeho: Benshi biragora cyane kumva impamvu abahanzi n’abasizi bakunda gukundwa cyane. Ibanga nta rindi ni uko baba babasha kuvuga ibyiza babonye ku muntu, byaba ngombwa bagakabya kugirango yishime. Nubona icyiza kuwo ukunda yaba imyambaro, inseko, ingendo, uko yagutekeye n’ibindi ntugatinde kumubimubwira. Kubibika ku mutima kandi wabishimye ntacyo bimaze dore ko niyo ubivuze bishimisha uwo ubibwiye 10.Gerageza kumva ko uri uw’agaciro :  Igihe cyose wisuzugura wumva ko ntacyo uricyo kandi ko ntawagutaho igihe n’abandi niko bazagufata. Niwumva agaciro kawe bizatuma utoza n’abandi kumva ko uri uwagaciro bityo iteka bajye bihutira kugusanga no kukuba hafi. 11.Gerageza kuba umuntu ucyeye ku mutima, useka kandi usetsa :Usibye burya n’uwo ukunda, n’undi muntu wese mudafitanye urukundo azagukunda niba akugera iruhande ukamuruhura umusetsa. Niba uko umuntu akwegereye asanga uri mu maganya, azakugendera kure kuko iteka azirinda ko ayo maganya yawe wayamwanduza cyangwa akaba yanagutazirira ko uri umunyamushiha kandi wenda urengana. Ihingemo inseko byibura niba gusetsa abandi bitakoroheye. 12.Iga gusaba uwo ukunda :Iyi ngingo ni ingenzi cyane mu buzima bw’ushaka gukundwa. Kugaragaza cyane ko ntacyo ukeneye ku bandi usanga nabo bagerageza kukwima byose bityo umuntu ubona ko utamukeneye ntibizatinda kukujya kure ngo yisangire umukeneye. Aha ni ukubikorana ubwitonzi kuko hari ubwo wabyitwaramo nabi ugahinduka nk’umusabirizi ukabyangirwa ariko nanone tukamenya ko gusaba ari ingenzi bishobora gutuma udakundwa. 13.Fata igihe utege amatwi uwo ukunda: Usanga akenshi kuvuga aribyo byoroshye cyane bityo kuba waha undi agaciro ukanamutega amatwi usanga bigora abatari bakeya. Kumenya ko uwo ukunda agomba kukubwira mpaka yimaze agahinda ni ingenzi. Harangira kumutega amatwi cyane kurusha uko wakwifuza ko we ayagutega bizatuma agukunda cyane 14.Wimucira urubanza : Iteka ryose mu gihe utazi impamvu imutera kumera uko ameze wenda wowe utishimira, wihuzagurika umucira urubanza. Kumucira urubanza uzasanga akenshi ushobora kwibeshya no kumutekerereza ibitaribyo bityo bikaba byatuma urukundo yari agufitiye rwagabanuka  Sarongo Richard/Muhabura.rw"
14,urukundo,relationship,http://muhabura.rw/amakuru/urukundo/article/ibintu-byagufasha-kumererwa-neza-wowe-n-umukunzi-wawe-mu,Ibintu byagufasha kumererwa neza wowe n’umukunzi wawe mu ijoro ry’urukundo," Kubaka biroroha gusa gukomeza urugo bigakomera kurushaho.Muri iyi minsi uganira n’abamaze kubaka ingo bakubwira ibibazo bafite waba uri ingaragu ukumva gushaka umufasha biragenda bikuvamo.Abantu bashakana bishimanye,urukundo n’urugwiro ari byose ariko nyuma y’igihe runaka bya byishimo bikagenda biyoyoka.Aya ni amwe mu makosa ugomba kwirinda kugirango wubake urugo mwese rubizihiye. 1.ICYUMBA SI IKIBUGA CY’ABANA Mu ngo nyinshi usanga utatandukanya icyumba cy’ababyeyi ni icy’abana,yego si bibi ko abana bisanzura ku babyeyi babo ariko nanone si byiza ko bahora bikinagura mu cyumba cy’ababyeyi.Ibi bigira ingaruka kuri mwese iyo mudafashe icyemezo hakiri kare ngo icyumba cyanyu kibe ubwiru .Wakwibaza uti se byatera ikihe kibazo?Biratinda hakazagera igihe umwe cyangwa mwese yumva nta bushake bwinshi akigira bwo kubaka urugo kuko abazi ko igihe icyo aricyo cyose abana babatungura ugasanga mugombye gutegereza ijoro abana baryamye kandi wenda ubushake bwanagabanutse cyane ko urugo rutubakwa nijoro gusa. 2.WIBONA UMUFASHA WAWE NK’UMUGORE CYANGWA UMUGABO WAWE Ibi bikunda kugaragara ku bagabo.Niba amaranye igihe kinini n’umufasha we ,ageraho akumva nyine ko ari umugore yishakiye ko amufiteho uburenganzira bwose.Ibi rero si byiza .Nimugera mu gihe cyo gutera urubariro kurugo,iyibagize ko uri umugabo akaba umugore ahubwo mwifate nka kera mukirambagizanya bituma ubushake bwiyongera bityo igikorwa kikaba injyanamuntu.Nawe se umugabo usanga ntakuguguyaguya umugore,ntatugambo twiza cyangwa ibindi byatuma umugore nawe agira ubushake.Umugabo iyo atanyuzwe nibwo atangira ati “nashatse nabi” nyamara ariwe ubifitemo uruhare runini.Agafata icyemezo kigayitse cyo kujya gushaka ibyishimo mu bari bicuruza nyamara ibyishimo n’urukundo abisize iwe. Kuruhande rw’abagore naho si shyashya.Umugabo nibayaragushatse ntibivuze ko kumushimisha byarangiriye mu kwezi kwa buki.Mureshye ,umukorere ibintu bishya gusa niho rwose atazatekereza ibyo kuguca inyuma kuko aba yiteguye ko umuhishiye byinshi.Akazi si we urota karangira,hehe no kongera guhitira mu kabari! 3.WIKWIKUNDA Umuntu umwe ni we wavuze ati “ari abagabo, yaba abagore bose barabikora”.Ni byo koko kwikunda kuri kumpande zombi.Byagera kubagabo bo bikaba agahebuzo.Niba muri muburiri wishaka ibyishimo byawenyine,ngo wumve ko byose bikorwa uko ubishaka.Hari abagabo usanga rwose bategeka abagore babo uburyo bifuza,bitaba uko ubimusabye bikazamura ubwumvikane buke mu muryango,gucana inyuma bigahabwa umwanya kandi bitari bikwiye.Niho usanga SIDA yarabinjiranye kera,uretse na SIDA kandi nizindi ndwara zandurira mu mibonano mpuzabitsina ntawakwishimira kuzandura.Uburyo ni bumwe ni ikiganiro kirambuye ,ukumvisha mugenzi wawe uko ubibona ntaguhangana cyangwa se kwicecekera.
4.IRINDE IMYAMBARO ITARABUGENEWE Ntibikunze kubaho ariko hari abakora iri kosa batazi ko ari ikosa.Ugasanga umwe muri mwe araye yambaye imyenda isanzwe ijoro ryose.Nyamara birashoboka ko uwo muraranye yumva agize ubushake mu ijoro hagati,byakubitiraho imyenda wambaye bikamutera ubute.Hari imyambaro rero yabugenewe uretse ko unabishoboye warara wiyambariye umwambaro wa Adamu,bifasha cyane mugenzi wawe ndetse nawe ubwawe.
5.IRINDE AMAGAMBO AKOMERETSA Mu buriri si mu rukiko ,si naho kandi hatangirwa penetensiya.Amakosa yose ndetse nibitagenda neza murugo siho bivugirwa ,ahubwo nicyo gihe cyiza cyo kuganira koko nkabashakanye. Iyo muhise rero mwibanziriza ibibazo byo murugo,haziramo uburakari ,ntumenya nigihe wakomerekeje uwo mwashakanye bityo igikorwa nyamukuru kiba kitari bugende neza byanze bikunze kuko nyine umwe aba agitekereza kumagambo wamubwiye atamushimishije. 6.WIHUNGA IMYITOZO NGORORA MUBIRI Ibigo byinshi byashyiriyeho abakozi babo igihe runaka cyo gukora siporo.Burya si uko arya masaha abakozi bakomeje akazi umusaruro utakwiyongera,ahubwo ni uko bazi akamaro ko gukora imyitozo ngorora mubiri.Niba rero utajyaga uyikora,tangira uyimenyereze ,uretse no kuba ituma umuntu aruhuka mu mutwe,inatuma wirinda umubyibuho utifuza.Tutirengagije ko umubyibuho nawo uri mu bituma urugo rutubakwa uko mubyifuza.
7.ITE KU ISUKU nkuko gukunda.com igumya ibitangaza ngo , wakwibaza uti se ibi ni ngombwa kubivugaho?Yego ni ngombwa cyane.Abantu iyo bakiramabgizanya isuku iba ari yose ku mpande zombi.Ariko mwagera murugo bigatangira kugabanuka.Aha reka tuvuge ku bagore kuko nibo bagira umubiri uba ukeneye isuku ihagije.Ubishoboye wajya ukaraba nibura gatatu ku munsi .Ibi mbivugiye ko umugabo wawe nashaka kugira icyo akubaza agasanga nta suku bimuca intege rwose kandi akenshi hari n’igihe atabikubwira ahubwo akagucikaho buhoro buhoro wowe ukibaza icyamuhinduye kandi nyamara ari udukosa umuntu aba atahaye agaciro. Amakosa akorwa mungo ni menshi kandi ninayo avaho intandaro yo gusenya, aya ni amwe mu makosa wakwirinda gukora .  Niyomugabo Albert /MUHABURA.RW"
14,urukundo,relationship,http://muhabura.rw/amakuru/urukundo/article/ishuli-ry-ubumenyingiro-n-ikoranabuhanga-ry-u-rwanda-rigiye,Ibintu 6 by’ingenzi bigaragaza ko umukobwa atagifite agaciro imbere y’umuhungu bakundana," Akenshi iyo ubushuti hagati y’umuhungu n’umukobwa bigeze ku ndunduro yo gusenyuka, umwe aba atagifite agaciro imbere y’undi agashaka uko yahagarika uwo mubano.Impamvu nyamukuru yo gusenyuka kuwo mubano ni uko umuhungu cyangwa umugabo aba atakibona agaciro k’umukunzi we imbere ye. Aha turibanda ku abasore cyanwa abagabo ibintu bibagaragaraho iyo batagiha agaciro abakunzi babo kuburyo mu ntekerezo zabo,baba bumva bahagarika urukundo ari nabwo bashaka inzira cyagwa impamvu zo kuruhagarika burundu.Gusa hari abakobwa bacye bahita babivumbura ariko abandi bagashiduka byarangiye . 1.Atangira kuguhisha ibintu by’ingenzi Iki nicyo kintu cya mbere kigaragaza abahungu batagiha agaciro abakunzi babo.mugihe cyera yajyaga amubwira byose, ariko agatangira kumuhisha ibintu byose by’ingirakamaro mbese akabigira ibanga, akabyihererana.nkawe mukobwa , niwabona umukunzi wawe atangiye kuguhisha ibyo yajyaga akubwira by’ingira kamaro,ujye umenya ko ntagaciro ugifite imbere ye. 2.Ubona akunda kwibaza byinshi cyangwa kukubaza byinshi Rimwe na rimwe iri kosa rikunze gukorwa n’abagore cg abakobwa, bibaho k’umusore igihe arambiwe urukundo ariko mu byukuri nuko aba abona umukunzi we ntagaciro agifite,yibaza ibintu byinshi ku giti cye,kubandi bakunzi be ndetse no kwibaza ku buranga bw’umukunzi we aba abona butagifite umwimerere. 3.Ahazaza he ntabwo uba urimo Iyo agukunda ugifite agaciro kuri we,ashobora kureba ahazaza he muri kumwe ndetse ibi bigatuma mumubano wanyu mugira ibyo mutegura kuzageraho muri kumwe.Ariko iyo atakiguha agaciro,ntabwo mwarebera hamwe ahazaza hanyu nagato.bityo ibi bigatuma umubano utagira intego ya hazaza, kandi bizaba bigoye kuganira ku hazaza kugeza muhagaritse gukundana dore ko aba aribyo yifuza. 4.Amushimira gacye gashoboka cyangwa bya ntabyo Igihe umuhungu afitiye agatima umukunzi we,ahora amushimira kuri buri kimwe akoze,avuga ku bwiza bwe umutaka bihebuje akanagerageza ku mwenyura igihe cyose arebye muburanga bw’uw’ akunda.mugihe ibyo bitakigaragara, umukunzi we ntagaciro aba agifite,atangira kubona ko Atari ngombwa gusekera uwo akunda,nta kumushimira ahubwo aba yarigize icyabuze. 5.Kugirana nawe ikiganiro biragabanyuka cyane Mugihe ugifite agaciro,yifuza guhora hafi yawe igihe cyose,kumva ijwi ryawe buri kanya, kukubona no kukumva biba ari ihame kuri we. ariko iyo atakigufitiye agatima,kuvugana nawe biba bigoye kuburyo biba Atari n’ihame, mbese bikagenda bigabanyuka kugeza ubwo bihagarara burundu. 6.Uhinduka igikoresho cy’imibonano mpuza bitsina gusa Ubu ni ubundi buryo bugaragaza ko umuhungu atagifata umukunzi we nk’uwingirakamaro.iyo umuhungu akunda bihagije umukunzi we,imibonano mpuzabitsina ntabwo ari ihame, ariko iyo atakimufata nk’uwagaciro, ihita iba ihame ridakuka mu rukundo mbese urukundo ruba rushingiye kuriyo gusa maze umukobwa yashaka kubyanga umuhungu agahita ashinza umukobwa ko atakimukunda bikarangira urukundo rugahagarara burundu. Yanditswe na Habarurema Djamali"
14,urukundo,relationship,http://muhabura.rw/amakuru/urukundo/article/menya-inzira-4-zoroshye-wakoresha-ukegera-umukobwa-muruhame,Dore inzira 4 zoroshye wakoresha ukegera umukobwa mu ruhame bikarangira umwigaruriye," Bamwe mu bahungu cyangwa abagabo bagira ubwoba bwo kwegera cyangwa kumenyana n’umukobwa mu ruhame mu gihe abandi batazi aho bahera biyegereza umukobwa ahubwo ugasanga bizera ko kumenyana nawe byoroshye byabera ahantu hatari abantu benshi. Ariko burya mu ruhame niho hantu heza horoshye kuba wamenyana n’umukobwa ukamutwara umutima kuruta igihe ari wenyine. 1.Gerageza guhuza nawe amaso Ibisanzwe iyo ubonye umuntu uba ushaka ko mwahura.Ariko burya kugirango uhure nawe neza,gerageza kumureba muhuze amaso ubwo igihe muzaba muyahuje,uzamuhezeho ijisho.Niwakomeza kubikora buri kanya,bizaba ikimenyetso kinini kizatuma ahita ashaka guhura nawe.Nawe niyakureba inshuro eshatu, bizagaragaza ko ya kwishimiye. Amaso yanyu azaba akoze igikenewe mu mwanya wacyo kuko ari amanyembaraga mu rukundo bitewe nuko ahura n’ubwonko vuba agatanga ubutumwa ako kanya. 2.Gerageza kwita kubyo ahugiyemo Iyo usesenguye amarenga y’umuntu cyangwa ibimenyetso by’umubiri,ntabwo wahita umenya neza ko yakwishimiye ahubwo hari imyitwarire ye ureba ugahita umenya ko adacyeneye ko muganira.Ibyo ubibonye mureke kuko ntacyo wageraho. Urugero nk’igihe ari kwiyumvira indirimbo cg ari gusoma igitabo,igihe ari kwirebera ku ruhande atari kukureba, igihe yafunze amaboko n’ibindi.igihe ubonye ibi, ntukamwegere kuko ibyo yakubwira nti byagushimisha. 3.Ihe gahunda yo guhura nawe ubwa kabiri Niba ubwo muherukana warabonye yarabyishimiye nawe warabyishimiye,gerageza kwiha gahunda yo kongera guhura nawe umuhe numero yawe ya telefone cyangwa imeli. Ubu buryo buzatuma ahora yibuka uko byari bimeze muhura bwa mbere. Ubwo uzamenya ko yakwishimiye niya guhamagara cg akakwandikira.nawe umwake numero ye ya telefone cyangwa imeli, niyaguhakanira uzamureke ubwo ntabucuti azaba ashaka. 4.Gerageza kwiyubaha no kwiyubahisha mu bandi Iki nicyo kintu kingenzi cyagufasha kwiyegereza cyangwa gukurura umukobwa mu ruhame ndetse n’ahandi hantu aho ari hose. Ariko niba ibyo utabyiyiziho ntumwegere, wibuke ko hari abakobwa benshi babyitaho hakabaho n’abandi batabyitaho. Bityo niba wiyizeye ko wiyubaha komeza urugendo. Yanditswe na Habarurema Djamali"
14,urukundo,relationship,http://muhabura.rw/amakuru/urukundo/Menya-amagambo-10-meza-udakwiye-kwibagirwa-kubwira-umukunzi-wawe-buri-munsi,Menya amagambo 10 meza udakwiye kwibagirwa kubwira umukunzi wawe buri munsi," Urukundo ni nk’ubusitani bw’indabo, bukeneye kubagarirwa no kuhirwa buri munsi. Kubaka urukundo rero ni uguhozaho, ari yo mpamvu hari amagambo make ushobora gohora ubwira umukunzi wawe akarushaho kugukunda no kukwiyumvamo. Iyemeze ko igihe cyose uzaba ufite uwo ukunda, yaba umuhungu cyangwa umukobwa, uzajya umubwira amagambo akurikira bizatuma igihe cyose muzaba muri kumwe bibanyura mwembi. 1.Ndagukunda Iri jambo ni ijambo ryoroshye kandi rikwiye kubwira umukunzi wawe, gerageza kujya uribwira umukunzi wawe igihe agusekeje cyangwa igihe akoze ikintu cyikwibutsa impamvu muri kumwe. 2.Nari ndi kugutekereza Ni byiza kubwira umukunzi wawe ko uba umutekereza n’iyo mu tari kumwe , nubona ikintu kigushimishije uyu munsi kimumenyeshe 3. Wiriwe ute? Imenyereze kubaza umukunzi wawe ibibazo ahura nabyo mu kazi ke ka buri munsi ,mubaze kuri mugenzi we bakorana batumvikana cyangwa akazi gakomeye yakoze uwo munsi, umuhe umwanya nawe akugezeho ibyifuzo bye. 4. Nifatanyije nawe Humuiza umukunzi wawe umwereka ko utamuri kure mu byo akora, kandi ko ushyigikiye ibyemezo bye. Mubwire ko umuri hafi mu nshingano ze, mwereke ko muri ipfundo ry’urukundo rizabyara umusaruro. 5. Waberewe Niba mukundanye igihe kirekire birororshye kwiyibagiza byinshi kandi ni ngombwa kwibutsa umukunzi wawe ko yambaye imyenda igushimisha unamwereke ko ari yo mpamvu wamuhisemo. 6. Mbabarira Buri muntu akosa mu gihe runaka ku buryo rimwe na rimwe twisanga tutari mu kuri, twakoze ibidatunganye; impaka rero nta mwanya zikwiye guhabwa mu rukundo. Rero saba imbabazi igihe ukosheje, saba imbabazi z’uko wababaje umukunzi wawe, saba imbabazi yewe n’iyo yaba atari ikosa ryaguturutseho. 7.Ntawe musa Umukunzi wawe bisaba ko aba inshuti magara yawe,niba utifuza gutemberana nawe ubwo ntibyagakwiye ko mugirana n’imishyikirano cyangwa ibiganiro biganisha ku rukundo. Umvisha umukunzi wawe ko ari ingenzi kuri wowe ndetse ko nta muntu wamugereranya na we ku isi, ko ariwe ubaruta bose. 8. Nkunda ibitekerezo byawe Ujye ubwira umukunzi wawe ko ukunda ibitekerezo bye, mumenyeshe ko ubona ari umunyabwenge uzi gukundana anafite impano nyinshi. 9. Ndakubaha Nk’uko habaho umubano w’abakundana, icyubahiro ni ngombwa hagati y’abakundana, muhe umwana wo kukugira inama no kuguha ibitekerezo,umuntu iyo yumva ko yubahwa yiyumvamo ibyishimo akanumva ameze neza. 10. Ijoro ryiza Turi mu gihe itumanaho ryorohejwe cyane ku buryo umuntu ashobora kohereza ubutumwa bugufi bukagera hose mu gihe gito. Nta mpamvu n’imwe ishobora gutuma utabwira umukunzi wawe uti “Ugire ijoro ryiza” igihe ugiye kuryama.Mumenyeshe ko umutekereza n’iyo mwaba mwiriwe mutaganiriye. Yanditswe na Habarurema Djamali"
14,urukundo,relationship,http://muhabura.rw/amakuru/urukundo/article/kugirango-gucana-inyuma-bicike-bashyizeho-iminsi-7-yo,Kugirango gucana inyuma bicike: Bashyizeho Iminsi 7 yo gukora imibonano mpuzabitsina ku bashakanye," Chaine ya terevisiyo yo muri Leta zunze ubumwe z’Amerika yitwa Lifetime, yateguye ikiganiro yise iminsi 7 yo gukora imibonano mpuzabitsina, mu rwego rwo kugirango ingo zasenyutse ni ziri hafi gusenyuka zongere ziyubake. Imwe n’imwe mu miryango yo muri Leta Zunze Ubumwe z’Amerika ngo ibura umwanya wo gukora imibonano mpuzabitsina, kubera kubura umwanya bitewe ahanini n’akazi kenshi, kwita ku bana ndetse n’amashuri bigatuma batabona umwanya uhagije wo guhuza urugwiro. Amakuru dukesha Chaine ya terevisiyo yo muri Leta zunze ubumwe z’Amerika yitwa Lifetime, yateguye ikiganiro yise iminsi 7 yo gukora imibonano mpuzabitsina, mu rwego rwo kugirango ingo zasenyutse ni ziri hafi gusenyuka zongere ziyubake. Imwe n’imwe mu miryango yo muri Leta Zunze Ubumwe z’Amerika ngo ibura umwanya wo gukora imibonano mpuzabitsina, kubera kubura umwanya bitewe ahanini n’akazi kenshi, kwita ku bana ndetse n’amashuri bigatuma batabona umwanya uhagije wo guhuza urugwiro. Amakuru dukesha ikinyamakuru Le Point, avuga ko uko kubura umwanya usanga ahanini bikurura ingaruka zo gutandukana no gucana inyuma, bivugwa cyane muri icyo gihugu ku bashakanye. Iyi televisiyo Lifetime yateguye icyo kiganiro, mu rwego rwo kugirango barusheho gukangurira abubatse ingo kwita ku nshingano yabo yo gukora imibonano mpuzabitsina, kuko mu gihe nka kiriya niho abashakanye barushaho kwiyumvanamo, bigatuma urukundo rwabo rurushaho kuba rushya. Iki kiganiro gikangurira abashakanye gukora imibonano buri mugoroba mu gihe cy’iminsi 7, kandi ngo bakaba bizeye ko hazabaho ingaruka nziza ku bazakurikiza ibyo biganiro Niyomugabo Albert /MUHABURA.RW"
14,urukundo,relationship,http://muhabura.rw/amakuru/urukundo/article/menya-ibintu-8-abagore-n-abakobwa-bakunda-kuganira-iyo,Menya ibintu 8 abagore n’abakobwa bakunda kuganira iyo bahuye," Iteka usanga abantu bahuje imiterere cyangwa ibyiyumvo hari igihe baba bari kumwe bakaganira ibintu bahuriyeho ariko bifite aho bihuriye n’abo badahuje imiterere.Urugero nk’abasore n’abagabo bashobora kugira amatsiko y’ibyo abagore n’abakobwa baganira iyo bahuriye ahantu hamwe cyangwa ahandi baganira ku bintu bimwe cyangwa ibindi. Inkuru Muhabura.rw icyesha urubuga Howwe, igaragaza bimwe mu bintu abagore n’abakobwa bakunda kuganiraho akenshi iyo bari kumwe. 1.Abasore Iki cyonyine gitwara uruhande runini cyane mu biganiro by’abakobwa. Kimwe n’uko aho abasore bahuriye bakunze kuvuga ku nkumi, ni nako abakobwa bahuye bavuga ku basore kuko ni ho akenshi agatima kaba kari. Bavuga ku bijyanye n’imiterere yabo, imyitwarire yabo ndetse n’ibindi bibanda ahanini ku rukundo. 2.Ibiryo Si abahungu gusa barya, n’abakobwa bararya kandi banakunda ibiryo cyane nubwo abenshi babihisha burya. Iyo badahuye bavuga indyo nshya cyangwa udushya bakoze mu guteka, bavuga ibiryo bariye cyangwa ibyo bashaka kuzarya bagaterana amatsiko byanashoboka bakabiteka bagatandukana babiriye. 3.Imihango Birashoboka ko hari umuntu wanga iri jambo rikaba rikoreshejwe mu nkuru. Nta kirenze, niko yitwa ntituri buze guhimba amazina hano! Ku mugore n’umukobwa wese iyo ava akagera inzozi ze mbi ziba imihango, gusa uko byagenda kose si mibi kuko ni uburyo bwihariye bw’imiterere yabo ndetse no kozwa kw’imyanya yabo yihariye n’ubwo abenshi mu gihe cyabo baba batamerewe neza kuko hari abababara bikabije muri icyo gihe. Rero iyo bahuye, usanga baba baganira ku bijyanye n’imihango babazanya niba na bagenzi babo bababara nkabo, imiti bakoresho ngo byorohe, ubwoko bw’ibikoresho by’isuku bakoresha n’ibindi. 4.Imibonano mpuzabitsina n’ibiyishakimikiyeho Buri kiremwamuntu kigira inshuti magara baganiraho byose cyangwa byinshi mu bwisanzure no ku bijyanye n’imiterere karemano. Rero n’abagore nta mwihariko urenze bagira kuri ibi kuko ni abantu nabo. Bavugana byinshi ku bijyanye n’urwego rw’imikorere yabo mu gitanda, uko wakurura umugabo, uko wamunezeza n’ibindi baziranyeho. 5.Abagore Yego, abagore bavuga abagore! si ukuvuga ko ‘Bagira amagambo’ nk’uko abenshi bakunze kubivuga, ariko nta rindi jambo nanone turi burisimbuze! Ukuri guhari ni uko abagore bavuga abandi bagore, nushaka ahari abagore uhashyire abakobwa. Bashobora kuvuga uburyo abandi bagore bambara, basa, bateye, bitwara, bavuga n’ibindi by’abagore. 6.Ejo hazaza Ubu wasanga hari uhise yibaza impamvu iki kije mu myanya y’inyuma! Ni uko atari cyo kiganiro cya mbere abagore bagirana. Nabo ni ibiremwamuntu kandi bagira inzozi ndetse n’intumbero kuko nta wutifuza iterambere ry’ubu cyangwa ejo hazaza he n’abe. Abagore nabo cyangwa abakobwa iyo bahuye mu byo baganira hazamo ejo hazaza, bagateganyiriza iminsi ya nyuma y’uyu munsi. 7.Imideri Abagore benshi bibera mu by’imideri kurusha abagabo. Bivuze ngo ibiganiro by’imyenda bibaryohera cyane kuko abenshi baba bahuje intekerezo, bavuga ku myambaro igezweho, uko yambarwa n’ibiyanye mu myambarire. 8.Filimi n’imyidagaduro Abagore cyangwa abakobwa bahuriye hamwe usanga baba bavuga ku byamamare bakunda, filime nshya n’indirimbo zigezweho cyangwa bakunda. N’abagabo barabiganira kandi cyane si igitangaza ku mpande zombi cyane ko bo bongeraho n’imipira n’akakipe bafana. Ese nawe iyo wahuye n’abo muhuje imiterere muganira kubo mutayihuje? Yanditswe na Habarurema Djamali"
14,urukundo,relationship,http://muhabura.rw/amakuru/urukundo/article/ni-kuki-umunsi-wo-kuwa-mbere-wa-mbere-w-umwaka-ufatwa-nk-6757,Ni kuki umunsi wo kuwa mbere wa mbere w’umwaka ufatwa nk’umunsi wa gatanya hamwe na hamwe?," ""Umunsi wa gatanya"" - uku niko abunganira abandi mu mategeko bita umunsi wa kuwa mbere wa mbere w’umwaka mushya nko mu Bwongereza kubera umubare munini w’abantu batangira kubaza ukuntu bashobora gutandukana n’abo bashakanye. None se biba byabagendekeye gute mu biruhuko by’iminsi mikuru isoza umwaka ku buryo nyuma yabyo bahita bashaka gutandukana? Umuryango udaharanira inyungu wo mu Bwongereza witwa Relate ufasha abakundana uvuga ko 55% by’abatuye mu Bwongereza bari mu kigero cy’abantu bakuru batekereza ko iminsi mikuru ya Noheli n’Ubunani izanira ibindi bibazo abashakanye batari babanye neza. Umugore wo muri Hong Kong ""yarashutswe"" ashakana n’uwo atazi
Uwo muryango ariko uravuga ushimitse ko nta muntu wakihandagaza ngo avuge ko Noheli ubwayo ariyo ituma abashakanye basaba gatanya. Ariko iyo wongereyeho ibibazo bijyanye no gutegura iyo minsi mikuru nk’amafaranga adahagije no gutongana mu muryango bishobora gutuma umubano urushaho kuba mubi. Ngo niyo mpamvu rero, umubare munini w’abashakanye ibintu byakomeranye mu gihe cy’iminsi mikuru batangira kugana uwo muryango. Na none kandi, urubuga rwa interineti rw’urwego rw’ubucamanza mu Bwongereza rwakiriye ubusabe 455 bw’abashaka gatanya hagati ya Noheli n’umunsi w’Ubunani barimo 13 babisabye ku munsi w’Ubunani. Ubushakashatsi bwakozwe n’ikigo gifasha abashaka gatanya kitwa Amicable bwasanze abantu 40500 baba mu Bwongereza muri kuno kwezi bazajya kuri interinet bagashakisha ibijyanye n’ijambo gatanya. Bamwe mu bashakanye bashobora guhitamo gukomeza kubana nubwo umubano uba utameze neza kugirango bitagira ingaruka mbi k’urubyaro no ku muryango. Hari n’abashobora kwihanganira ku nshuro ya nyuma ibibazo bafitanye. Intangiriro z’umwaka mushya muri rusange aba ari igihe cyo gutekereza ku kazaza kacu, kurushaho gukora neza akaba kandi ari n’umwanya wo kwongera gutangira bundi bushya. Hari n’ababona barabuze uko batandukana n’abo bashakanye, maze bagafata icyemezo cyo kwiyemeza kutabigumamo mu mezi cumi n’abiri akurikira. Chief Editor/MUHABURA.RW"
14,urukundo,relationship,http://muhabura.rw/amakuru/urukundo/article/remera-bamwe-mu-bakobwa-bemeza-ko-amafaranga-ari-cyo-kintu,Remera: Bamwe mu bakobwa bemeza ko amafaranga ari cyo kintu cya mbere bakundira abahungu," Amafaranga, imodoka, kwitabwaho, kwambara neza n’inzu ni bimwe mu bintu bamwe mu bakobwa batuye i Remera  bakundira abahungu cyangwa abagabo. Bamwe mu bakobwa batandukanye batuye mu gace ka Remera  mu mujyi wa Kigali, bemeza ko amafaranga ari cyo kintu cya mbere abakobwa bahatuye bakundira abahungu.  1. Amafaranga Abenshi mu bakobwa basabwe na MUHABURA.RW  kugaragaza urutonde rw’ibintu 5 bashingiraho mu gukunda abagabo cyangwa abahungu, bagaragaje ko umuhungu ufite amafaranga, bigoranye kugira ngo abe yanengwa cyangwa ntakundwe umukobwa utuye Ange utuye mu kagari ka Ruturusi  yabwiye umunyamakuru wa MUHABURA.RW  ati “Sinize ngo ndangize amashuri yanjye, ariko nifuza kugira umugabo ariko ufite akantu kuko ubwanjye ntize, kuko icyo nifuza cyo aba afite ubushobozi bwo kukingurira, kandi njye sinshobora gukunda umuntu utishoboye hari uwishoboye.” Yakomeje agira ati “Gusa abakobwa turabeshya cyane; ushobora kubaza umwe muri twe akakubwira ko urukundo ari impumyi atari amafaranga, nyamara umuhitishijemo gukundwa n’udafite amafaranga cyangwa uyafite, ndahamya ko uwo ari we wese yahitamo uyafite, kuko nta mukobwa wapfa gukundana n’umuntu udashobora no kumugurira amavuta, kumujyana muri salo n’ibindi.” Kayitesi bebe  we yagize ati “Rwose nanjye nemera ko abakobwa benshi bakunda amafaranga ariko abo Mugiporoso bikaba akarusho.” 2. Imodoka Abakobwa b’i Remera  babwiye MUHABURA.RW  ko umusore utunze imodoka aho ava akagera mu mujyi wa Kigali, aba avuga rikijyana muri bagenzi be, byagera mu bakobwa bikaba akarusho. Umwe mu bagaragarije MUHABURA.RW yavuze ibintu 5 bakundira abahungu ni Uwimana Yvette  yagize ati “Muri rusange abakobwa bakunda ubuzima bworoshye cyane ku buryo kubona umukobwa wo Mugiporoso,  Korodoro,  Kabeza  n’ahandi wanga umuhungu utunze imodoka ye bwite, biba ari imbonekarimwe. Hari n’igihe usanga tunakundana n’abashoferi bazitwara tuzi ko ari izabo, ibaze noneho guteretwa na nyiri imodoka!!” 3. Kwitabwaho Kwitabwaho nacyo kiri mu bintu abakobwa bakundira abahungu. Aba bakobwa b’I Remera  babwiye MUHABURA.RW  ko bakunda umuhungu ubitaho. Ku bitaho bavuze birimo nko kubatelefona kenshi, kubagurira utuntu turimo impano, amavuta, imikufi utwenda no kubajyana muri za salo n’ibindi. Mukabaranga  yagize ati “Ni gute se wakunda umuntu utakwitaho (utaguha Care?) njye nkunda umuhungu umpa “Care” 
 4. Kwambara neza Kwambara neza k’umusore ni kimwe mu bintu bitera abakobwa b’i Remera  kumukunda nk’uko babibwiye MUHABURA.RW 5. Umuhungu ufite inzu atahamo Umuhungu ufite inzu atahamo, ku bakobwa b’i REMERA , aba ari mu basore umukobwa yakunda. Ibi byagaragajwe na bamwe muri ba bakobwa basubije MUHABURA.RW , baba abiga muri kaminuza, abafite akazi n’abandi kuko abenshi ngo bifuza kugira aho basanga umukunzi wabo mu bwisanzure Fabrice Denis Nsengumuremyi /MUHABURA.RW "
14,urukundo,relationship,http://muhabura.rw/amakuru/urukundo/article/dore-ibimenyetso-simusiga-icumi-bigaragaza-urukundo-rw,Dore ibimenyetso  simusiga icumi bigaragaza urukundo rw’agahararo," Iyo ukunda umuntu urukundo rw’agahararo, wowe uba wumva umukunda nyabyo kimwe n’uko urukundo rw’ukuri na rwo rujyana n’ibyiyumviro. Urubuga www.topsante.fr ruvuga ko urukundo ari amayobera kandi kuruhishura by’ukuri bitoroha gusa, ngo hari ibintu by’ingenzi wagenderaho ukamenya niba umuntu agukunda urukundo rw’ukuri cyangwa urw’agahararo. 1.Uru rukundo ruba rushingiye gusa ku byo umuntu yashimye ku wundi bigaragara inyuma 2. Urwo rukundo rutuma umuntu atabona aho undi afite intege nke n’ibyiza afite rukabikabiriza. 3.  Uru rukundo rugereranywa n’akazu kubakishije umucanga gusa kuko rutaramba cyangwa ngo rumare igihe: rurashyuha, rukamenyekana henshi ariko rurangira vuba. Aha ngo ukunda umuntu nyuma y’ukwezi wabona undi umurusha ibyo wakurikiye kuri we ukaba uramuretse wagukiye wa wundi. 4.  Iyo havutse akabazo gato hagati y’abakundana, uru rukundo ruhita ruhagarara, mbese urukundo rw’agahararo ntiruzi kwihangana. 5.  Uru rukundo rutangira kandi rukemeranwaho nta gihe cyo gutekereza kibayeho, rufatiraho, kandi nta gihe cyo kumenyana rugira. 6. Urukundo rw’agahararo ruba rufite impamvu ariko zishingira cyane ku ku kwikunda. 7.  Urukundo rw’agahararo rugendera ku marangamutima y’abandi ntirwigera rwifatira icyemezo. 8. Urukundo rw’agahararo rubuza amahoro. Kuko ruba rwarakurikiye imimerere igaragara inyuma nk’uburanga cyane cyane, imyambarire n’ubutunzi. Iyo ibyo byose uwari wabikurikiye atakiri kubibona kuri mugenzi we atangira kubura amahoro yibaza uburyo agiye kwishakira abandi babifite ndetse anibaza uko agiye kuruvamo n’uwo utakiri kumugaragarira nka mbere. 9. Urukundo rw’agahararo nta kuri rugira, ruriyoberanya, rurirarira. Guhishanya biraruranga,urufite ntiyigera yumva yakwiyereka mugenzi we uko ari, ahora yirata ibyo afite n’ibyo adafite yaba imitungo, imibereho n’amateka y’ubuzima akurikije uko abona mugenzi we, nubwo ashobora kuba amwibeshyaho. 10. Uru rukundo rw’agahararo nta ntambwe rutera n’iyo rwayitera ruba rugira ngo rwigerere kuri bimwe mu byo rwakurikiye nk’ubutunzi cyangwa se igitsina.  Aha ni hamwe ukunda azajya akosereza mugenzi we nabimubwira yumve ntacyo bimutwaye, nta mbabazi yamusaba cyangwa ngo yihatire kwihana iryo kosa ubutazarisubira. Naramuka amusabye imbabazi ntazabikorera kuko yumva yahemukiye mugenzi we, ahubwo azazimusabira kugira ngo icyo amutezeho atagihagarika. Niyomugabo Albert /MUHABURA.RW"
14,urukundo,relationship,http://muhabura.rw/amakuru/urukundo/article/reba-ibintu-bisekeje-abakobwa-bakora-iyo-bakimara,Reba ibintu bisekeje abakobwa bakora iyo bakimara gutandukana n’abakunzi babo bakundaga cyane," Gutandukana n’umuntu akundaga by’ukuri ni kimwe mu bintu biremereye umuntu ashobora guhura nabyo, nyamara abakobwa boroha umutima kurusha abasore. Niyo mpamvu umukobwa iyo ababajwe n’umusore bagatandukana ari nawe ubabara bikomeye bigatuma akora ibintu umuntu yavuga ko bisekeje mu gihe atari yabyakira. N’ubwo benshi bagerageza kubihisha, abakobwa benshi usanga iyo batandukanye n’umuntu bakundaga by’ukuri bahinduka cyane, yaba mu mibereho yabo, imivugire n’ibindi bitandukanye ugasanga ntibari bo ubwabo bitewe n’uko ubuzima bwababeraga bwiza buhindutse mu buryo butunguranye bakumva nta byishimo bizakurikiraho nyuma yaho. Reba bimwe mu bintu bisekeje cyangwa bitangaje abakobwa bakora iyo bakimara gutandukana n’abakunzi babo bakundaga cyane. 1.Gusiba nimero ya telefoni y’uwo bakundanaga Iki ni kimwe mu bintu bikorwa n’abakobwa benshi iyo batari babasha kwakira igikomere cyo gutandukana n’umuntu ubahemukiye bamukundaga cyane, nyamara akenshi usanga izo nimero aba asiba muri telefoni ye azizi mu mutwe cyangwa afite ubundi buryo bworoshye adashobora kuzitakaza, byanagera igihe bikamurambira akaba yahamagara wa muntu yasibiye nimero. 2. Kumva yarabaye inzobere mu by’urukundo Umukobwa ukimara gutandukana n’umusore yakundaga cyane ahita yumva abijyanye n’urukundo byose abisobanukiwe ku buryo yanagiramo impamyabumenyi y’ikirenga ndetse icyiciro waba urimo cyose akaba yumva yabasha kuguha inama zikwiye ku bijyanye n’urukundo kuko aba yumva byose yarabinyuzemo. 3. Kongera gukunda Imana cyane Umukobwa umaze kubabazwa mu rukundo akenshi hari igihe yongera kumva ko akeneye kwiyegereza Imana, ndetse n’umwe utari usanzwe asenga ahita atangira kwiyegereza Imana kugirango imushumbushe undi musore ufite urukundo nyarwo, nyamara iyo amaze kubona undi musore umufatisha ibyo gusenga yongera akabishyira ku ruhande. 4. Utugambo tugaragaza gukomera mu mutima Akenshi ibi bigaragarira ku mbuga nkoranyambaga, ugasanga umukobwa ibintu ashyira ku mbuga ze bigaragaza ko ari umunyembaraga, adakeneye umugabo cyangwa umusore kugira ngo yibonemo imbaraga, mbese ibintu bigaragaza ko ari umuntu ufite umutima ukomeye, nyamara ugasanga ahubwo muri icyo gihe nibwo umutima woroshye cyane ndetse anifuza kuba yaba ari kumwe n’uwo batandukanye. 5.Bumva cyane indirimbo zituje Hari indirimbo zivuga ku rukundo ariko zivuga guhemukirana n’ibindi bibabaje, akenshi zikunze kuba zigenda gahoro. Izi ndirimbo zihinduka umusego kuri bamwe mu bakobwa iyo bakimara gutandukana n’umusore, uturirimbo nka Someone Like You ya Adele tuzana amarira n’amwe yibera mu ndiba y’umutima akameneka. 6. Kubwira mu buryo butaziguye uwo bakundanaga ku mbuga nkoranyambaga Hari bamwe batandukana n’abakunzi babo ugasanga banditse amagambo akenshi adashobora gusigurwa na buri wese uretse uwo babiziranyeho, cyane cyane uwo bakundanaga wamubabaje. Ibi hari n’igihe ntacyo bitanga kuko hari n’igihe uwo muntu aba atabyitayeho ahubwo abandi bitareba ugasanga nibo basaba nyir’ukubishyira ku mbuga nkoranyambaga ibisobanuro. 7. Gutangira gusohoka kenshi Iyo umukobwa afite umukunzi, akenshi aba yumva yasohoka ari uko bari kumwe. Umukobwa umaze gutandukana n’umusore yakundaga usanga yishimira noneho kwirekura no gusohoka aho abonye hose kabone n’ubwo yaba atabiteganyije, hari n’ababa bumva ari bwo buryo bwiza bwo kugerageza kongera kubona umukunzi. 8. Kwihutira kujya mu rukundo rushya Bamwe mu bakobwa bakoresha ubu buryo ngo biyibagize umuntu bakundaga cyane, bakaba babijyamo bataniteguye. Salongo  Richard/MUHABURA.RW"
14,urukundo,relationship,http://muhabura.rw/amakuru/urukundo/article/dore-ibintu-6-bishobora-kurinda-urukundo-rw-abashakanye,Dore ibintu 6 bishobora kurinda urukundo rw’abashakanye," Kugirango urugo rukomere, rugendwe mbese rutunge rutunganirwe, abashakanye bagomba gushyira hamwe muri byose. Urukundo rw’abashakanye si urw’isaha imwe cyangwa umunsi umwe cyangwa umwaka umwe ahubwo n’urwiteka ryose. Niyompamvu bagomba kubagarira urukundo rwabo kumanwa na nijoro, bakaruvomerera ndetse bakanarwuhira. kugirango ibyo bigerweho, hagomba kubaho kuzuzanya muri byose. Abashakanye bagirana igihango gikomeye , aho biyemerera imbere y’imbaga y’abantu ko bagiye kubana akaramata, baba . Kugirango urugo rukomere, rugendwe mbese rutunge rutunganirwe, abashakanye bagomba gushyira hamwe muri byose. Urukundo rw’abashakanye si urw’isaha imwe cyangwa umunsi umwe cyangwa umwaka umwe ahubwo n’urwiteka ryose. Niyompamvu bagomba kubagarira urukundo rwabo kumanwa na nijoro, bakaruvomerera ndetse bakanarwuhira. kugirango ibyo bigerweho, hagomba kubaho kuzuzanya muri byose.
Abashakanye bagirana igihango gikomeye , aho biyemerera imbere y’imbaga y’abantu ko bagiye kubana akaramata, baba babyaye cyagwa batabyaye;mubukire cyagwa mubukene . Kugirango izo shingano bihaye zigerweho,hagomba kubaho ibi bikurikira: 1. Gutera urubariro:(Gukora imibonano mpuzabitsina): Gutera urubariro ni Ikintu cyambere cyingenzi , gisaba ubwumvikane, ubwubahane n’ubushishozi buhagije . Buri wese agomba guharanira gushimisha mugenzi we, kandi mugafata umwanya uhagije wo gutegura uwo murimo mugiye gukora, ntamunaniro ,nta nzara yewe ntanumunabi. 2. Kwihangana: baca umugani mu Kinyarwanda ngo ntazibana zidakomanya amahembe, bishatse kuvuga ko harigihe abashakanye bashobora kugira icyo bapfa. Birakwiye ko mwicara mukaganira mugashakira hamwe umuti, uwakosheje agasaba imbabazi, uzisabwe nawe akazitanga, urugo rwanyu rugahoramo amahoro n’umunezero. 4. Kujya inama no kwisuzuma: Birakwiye ko abashakanye bafata umwanya uhagije wo kuganira, bari bonyine, batananiwe, bari murugo cyangwa bashatse ahandi hantu hatuje ho kuganirira. Si byiza ko muhora muganirira ahantu hamwe nibyo bivamo akamenyero ukumva ko ubwo mwicaye aho musazwe mwicara nubundi ibyo mugiye kuvuga ari bimwe musazwe muhavugira. 5. Guhitamo inshuti z’urugo: Umuntu iyo atarubaka rugo aba afite ize nshuti, abo biganye, abo bakoranye, ndetse nabo baturanye batandukanye murabo bose rero murebamo abakwiye kuba ishuti zurugo. 6. Isuku: Isuku n’ikintu cyibanze mubuzima bwacu bwaburi munsi byagera kububatse ingo ho bikaba akarusho. Birakwiye ko habaho isuku ihagije yaba ku mugabo cyagwa ku mugore, isuku mu rugo, muburiri ndetse no kuri wowe ubwawe ukigirira isuku, tutibagiwe n’amafunguro. Salongo Richard /MUHABURA.RW"
14,urukundo,relationship,http://muhabura.rw/amakuru/urukundo/article/dore-ibintu-7-umukobwa-cyangwa-umugore-agomba-kuba-yujuje,Dore ibintu 7 umukobwa cyangwa  umugore  agomba kuba yujuje  Ku buryo buri mugabo wese yamwifuza," Umugore wese cyangwa umukobwa aho ava akagera aba yumva yakishimirwa na buri muntu uwo ari we wese ari nayo mpamvu uzasanga buri mugore wese aba aharanira gukora uko ashoboye kose kugira ngo agaragarire neza abamubona. Aha MUHABURA.RW yabateguriye  ibintu 7 bituma umugore arushaho kwishimirwa n’umugabo umubonye wese. 1.Kwigirira icyizere Mu buzima bwa buri munsi burya ni byiza kwigirira icyizere, burya ngo abagore biyumva ko ari beza bakanyurwa n’uko bari abagabo barabakunda cyane ! abagabo ntibakunda umuntu wisuzugura. 2.Kwisanzura Kwisanzura bavuga hano ni nko kwishyira ukizana, abagabo burya bakunda umugore ubisanzuraho, bagakunda umugore kandi wumva ko ntacyo abujijwe gukora kandi ko nta mupaka uhari atagomba kurenga. 3. Gutangaza ibitekerezo bye Abahungu bamwe batinya abakobwa bakunda gutangaza ibitekerezo byabo, Ariko abagabo bo barabishimira cyane, N’ubwo ariko hari bamwe badakunda abagore/abakobwa bakunda kumvikana bavuga ibitekerezo byabo hari abandi benshi babyishimira, cyane cyane iyo byavuzwe n’umuntu bakunda birabanezeza cyane. 4. Kwita kuri buri kintu Abagabo bakunda abagore baha agaciro buri kintu cyose berekejeho amaboko, niba ari akazi abagabo baba bifuza abagore bashoboye akazi kandi bakabikorana umutima ukunze, Aha ngaha kandi abagabo bakunda abagore baha umwanya umuryango bakaganiriza abana ndetse n’umugabo. 5.Kwiyubaha/kwiha agaciro Abagabo aho bava bakagera bose burya bakunda abagore biyubaha, aha ngaha kwiyubaha biri mu byiciri byinshi, Urugero: mu myambarire, mu mivugire,…Abagabo bakunda abagore biyubaha mu myambarire ndetse no mu biganiro byabo, umugore wihesha agaciro kuri ibi bintu usanga akurura abagabo benshi. 6.Kuba inyangamugayo Mu mibanire y’umugabo n’umugore burya ubunyangamugayo burakenewe cyane, nibwo butuma habaho kwizerana hagati yabo, iyo umuntu ari inyangamugayo ntakora ibigayitse cyangwa ibimusuzuguza ,umugore w’inyangamugayo arakundwa cyane ku buryo buri mugabo wese aba amwifuza. 7.Kwita ku mugabo kandi akanamukunda Umugabo uwo ari we wese aba ashaka umugore umukunda kandi akanamwitaho cyane Niba uri umugore ukaba utajya wita k’umugabo wawe ngo umwiteho kandi umwereke urukundo umenye ko urugo rwawe rutazigera rukomera na rimwe mu gihe utari wabikora. Abagabo bakururwa cyane no kwitabwaho. Ufite ibindi bitekerezo mwatwandikira kuri email: Muhabura10@gmail.com Salongo Richard \Muhabura.rw "
14,urukundo,relationship,http://muhabura.rw/amakuru/urukundo/article/bimwe-mu-bimenyetso-15-bishobora-ku-kwereka-ko-umuntu,Bimwe mu bimenyetso 15 bishobora ku kwereka ko umuntu ukunda atari uwawe," Gukunda ni kimwe mu bintu bifata umwanya utari muto mu buzima bw’abantu, niyo mpamvu iyo bitagenze neza bishobora kwica ubuzima bw’umuntu mu buryo butaziguye. Ikibabaza kurusha ibindi ni ukuba mu rukundo ariko umuntu ukunda atari uwawe cyangwa atagukunda nk’uko bikwiye.  Mu gukora iyi nkuru twifashishije urubuga rwandika ku nkuru z’urukundo Elcrema, tubona bimwe mu bimenyetso bishobora ku kwereka ko umuntu muri kumwe atari uwawe cyangwa se atagukunda. 1. Hari ibintu byinshi adaha agaciro Umuntu ugukunda by’ukuri aha agaciro buri kintu cyose cyerekeranye n’umubano wanyu, ashaka ku kwereka gahunda ze nawe ukamwereka izawe mukanungurana ibitekerezo mu buzima bwanyu bwa buri munsi. Niba uwo mukundana ataba ashishikajwe no kwita ku mibanire yanyu, uwo si uwawe. 2. Ntakunda kugutega amatwi Akenshi iyo umuntu afite uwo bakundana aba yumva yamubwira ibintu bitandukanye, yaba ibimushimishije cyangwa ibimubabaje. Niba uwo mukundana ataguha umwanya ngo akumve igihe ufite ibyo ushaka kumubwira, uwo nawe ntaba akwitayeho ku buryo wagira icyizere cy’uko ari uwawe. 3. Ntajya akugaragariza ko uri uw’agaciro Mu rukundo rwa nyarwo buri wese aba yumva atewe ishema n’uwo bakundana ndetse akaba yanamugaragariza kenshi ko ari uw’agaciro kenshi kuri we. Niba uwo mukundana agufata nk’umuntu usanzwe, ukabona ntaho utandukaniye n’abandi bantu bose azi, uwo si uwawe. 4. Ntabwo agaragaza ko agukeneye cyane Umuntu ugukunda aragukumbura, agukenera kenshi kurusha abandi bantu, akwisanzuraho mbese ku buryo uba uri umuntu nkenerwa buri munsi. Niba ubona kuba uhari cyangwa udahari byose ari kimwe, uwo muntu ntabwo aba agukunda byatuma ugira icyizere gihambaye. 5. Aba yumva ari wowe umukeneye cyane Mu rukundo ni ugukenerana, umuntu utekereza ko umubuze wasara cyangwa akumva ko ari wowe gusa uhora umukenera ntabwo aba akwiriye gukundwa igihe agifite iyo myumvire, urukundo ni urwa babiri. 6. Nta ejo hazaza mwembi mutekereza Mu gihe uri gukundana n’umuntu ariko ukaba utajya utekereza kuri ejo hazaza n’uwo muntu cyangwa nawe ubwe akaba atajya akuganiriza kuri ejo hazaza, uba uri guta igihe kuko urukundo rutagira ejo hazaza si urukundo nyarwo. 7. Arakubabaza ariko akumva ni ibisanzwe Kubabazanya mu rukundo bijya bibaho ariko iyo umuntu akubabaza ukabona ntacyo bimubwiye biba ari ikibazo gikomeye cyagakwiye no gutuma utandukana n’uwo muntu byihuse. 8. Igihe cy’intonganya kiruta igihe cyo kumererwa neza Abantu bakundana bagomba kuba bumvikana, n’ubwo gushwana bitabura ariko hari igihe biba bikabije ukabona igihe cyo gushwana kiba kinini kurusha ibihe byiza. Urukundo nk’uru ntirushobora kuramba. 9. Ntakubaha Umuntu mukundana ariko ukabona ntabwo akubaha birutwa no kubireka kuko ntacyo biba bimaze. 10. Igihe kiragera ukumva waribuze Hari igihe kigera ufite umuntu mukundana ariko ukumva ntuzi ibyo urimo mbese ukumva ntiwamenya icyo usobanurira abantu haramutse hagize ukubaza uko byifashe mu rukundo rwawe n’uwo muntu. Iyo ugeze aho wumva utamenya uko bihagaze, nta biba bihari uba ukwiye guhagarika gukomeza kwibeshya no kubeshya umutima wawe. 11. Nta bihe byiza mugirana Abantu bamwe na bamwe bitwa ko bari mu rukundo ariko bakaba batajya banasohokana, batajya batembera, badashobora guhura ngo basangire cyangwa bagire umwanya wihariye ngo bagirane ibihe byiza. Mu gihe bimeze gutya amahirwe y’uko urukundo nk’uru rwaramba aba ari make. 12. Aguca inyuma kenshi Kubabarira bibaho ariko iyo bihora byisubiramo ku ikosa rikomeye nk’iri ryo ku guca inyuma, uba ukwiye gufata umwanzuro ukabivamo. 13. Nta mwanya wo ku gutekerezaho agira Kuba umuntu mukundana ntibihagije, ahubwo niba agukunda by’ukuri ashobora gukora ikintu kikugaragariza ko ahora agutekereza, akaba yakugurira nk’ikintu cyoroheje azi ukunda cyangwa n’ibindi bigaragaza ko akwitegereza, atekereza ibyo ukunda. 14. Uba wumva wakwigira uwo utari we igihe uri kumwe n’uwo muntu Umuntu muba muri kumwe ukumva wahindutse, ukumva hari ibintu mu buzima busanzwe wakora cyangwa wavuga ariko muri icyo gihe ukaba utabikora, haba hari impamvu ibitera. Bishobora guterwa n’uko uwo muntu ubona atagukundira uko uri cyangwa se ukaba ushaka kumera uko ashaka ariko ibyiza ni ugukundana n’umuntu udatuma wumva ushaka kuba uwo utari we. 15. Ntajya agira amatsiko yo kumenya uko ubayeho n’ibindi byerekeye ubuzima bwawe Umuntu ugukunda aba afite amatsiko yo kumenya ibyo ukunda, ibyo wanga, uko ubayeho, umuryango wawe n’ibindi bitandukanye. Igihe ukundana n’umuntu ukabona ibyo byose ntacyo bimubwiye haba harimo ikibazo kuko biba bidasanzwe. Niyomugabo Albert \Muhabura.rw"
14,urukundo,relationship,http://muhabura.rw/amakuru/urukundo/article/menya-bintu-abagore-n-abakobwa-badakunze-kuvugishaho-ukuri,Menya ibintu abagore n’abakobwa badakunze kuvugishaho ukuri ku bagabo na basore," Burya bitewe n’impamvu zitandukanye, hari ibintu abasore n’abagabo baba badakwiye gutindaho no kubaza cyane abakobwa n’abagore kuko badakunda kubivugishaho ukuri. Ibyo ni ibi bikurikira: 1–Umubare w’inshuti: Abakobwa nibo bakunze guhura n’umubare munini w’ababasaba urukundo kandi ntibajya bihutira gusubiza ko bidashoboka bityo bigatuma bagira inshuti nyinshi kandi buri imwe izi ko ari yo mwami w’umutima. Mu rwego rwo kwirinda kugira abo batakaza mu gihe batarabona ababajyana cyangwa se kuba bakwisenyera bahitamo kubeshya umubare w’abasore bigeze kuba inshuti. 2–Impamvu z’ugutandukana: Mu gihe umugore cyangwa umukobwa afite umukunzi batandukanye, ntibiba byoroshye ko yavugisha ukuri ku mpamvu yabiteye kuko ahanini baba banga ko byamugusha mu kundi gutandukana. 3–Ibiciro by’imyambaro n’imirimbo: Benshi mu bagore cyangwa abakobwa bagabanya ibiciro mu gihe bavuga ku myambaro n’imirimbo byabo ndetse n’ibindi bintu batakaza mu kwirimbisha. Ahanini ibi babibeshya mu rwego rwo kwerekana ko ari abanyamutima badasesagura, akenshi bakavuga ibiri hasi igihe babwira abakunzi babo ariko bagera mu bakobwa cyangwa abagore bagenzi babo bakaba bavugisha ukuri cyangwa bakanabizamura. 4–Imiterere y’akazi: Bitewe n’uko akazi umuntu akora kagaragaza byinshi ku gaciro ke mu muryango ndetse n’imimerere ye, akenshi usanga abagore bakunda gutaka akazi bakora bagerageza kumvikanisha buryo ki ari keza, gakwiriye,…mu rwego rwo kumvikanisha ko bashoboye kandi ari abo kwizerwa. 5–Ibijyanye n’imitungo: Abagore n’abakobwa bakunze kubeshya ku bijyanye n’umutungo kandi inshuro nyinshi babeshya bavuga ko ari nta kintu bafite. Iki cyo ariko akenshi bakibeshya mu rwego rwo kugirango abagabo cyangwa abasore bakundana batavaho bivumbura ko barushwa imitungo cyangwa se bakaba bakwanga kubitaho no kugira ibyo babagurira bumva ko babyishoboreye. 6–Imyaka: N’ubwo bisa n’ibitiyubashye kubaza umugore cyangwa umukobwa imyaka ye, hafi ya bose mu bayibazwa barayigabanya kuko gusaza ntibiryohera abagore n’abakobwa. Nunahura n’umusore uzamubwire ko yashaje, ariko ku bagore ho, hari n’ufite imyaka myinshi wakwita umukecuru mukagerana kure. Si ibyo kwemerwa gutyo gusa rero mu gihe hagize umugore cyangwa umukobwa ukubwira imyaka afite, kuko ni bacye cyane bakubwiza ukuri. 7–Iby’uko bakoze imibonano mpuzabitsina: N’ubwo bisa n’ibitagira iyo byerekeza, benshi mu bagore ntibajya bahishurira abagabo ko baba hari undi muntu bagiranye nawe imibonano mpuzabitsina mbere y’uko bashyingirwa. Ku bakobwa naho ntibaba bashaka guhishurira abakunzi babo ko baba bararyamanye n’abandi bahungu mbere y’uko bakundana, n’iyo babyemera birinda kuvuga ibijyanye n’inshuro ndetse n’umubare w’abo baba bararyamanye. Salongo Richard /Muhabura.rw "
14,urukundo,relationship,http://muhabura.rw/amakuru/urukundo/article/ese-wari-uzi-ibanga-ry-ibintu-abagabo-bakunda-ku-bagore-8745,Ese wari uzi ibanga ry’ibintu abagabo bakunda ku bagore babo?," Ubusanzwe abagabo muri kamere yabo ntibakunda ibintu by’iraha, ndetse ahanini usanga banashimishwa n’utuntu duto cyane, usanga akenshi tunagoye kutumenya, ariko urubuga rwa internet yourtango.com ruvugako hari ibintu 10 byoroheje abagabo bakunda kandi bakanezezwa nabyo.  Dore 7 muri byo ni ibi bikurikira : Kwitabwaho no kugaragarizwa urukundo Abagabo ngo bishimira kandi bagakunda abagore babitaho bakanabagaragariza urukundo harimo nko kumuha impano zitunguranye kabone n’ubwo yaba ihendutse, kumutegurira ifunguro akunda umutunguye, kumubwira ko akurutira abandi bagabo bose n’ibindi. .
Kwerekwa ko gukorana imibonano mpuzabitsina nabo ari iby’agaciro
Gukorana imibonano mpuzabitsina ni ingenzi ku bakundanye Burya ngo abagabo benshi bakunda abagore babereka ko bishimiye gukorana imibonano mpuzabitsina nabo bakabonako atari ukubihatira abagore babo ahubwo ko nabo baba babakeneye. Birabashimisha cyane kandi bakabikunda kuruta abagore basa n’aho babihatirwa cyangwa se batabyitayeho. Ukuri Burya ngo abagabo aho bava bakagera banga umuntu ubabeshya, ahubwo ubakoreye ikosa ugasaba imbabazi ubabarirwa vuba ariko ngo iyo akuvumbuye wamuhishe ukuri niho bishobora kuba bibi mu rukundo cyangwa se no murugo Umutuzo Burya ngo n’iyo baba bajya basahinda ariko bakunda abagore babaha umutuzo , kuko ngo bituma bumva baguwe neza, ntibakunda abagore babajagaraza, babatesha umutwe, ahubwo bifuza ababatwara gahoro. Gutegurirwa ifunguro rya nijoro Kuko ngo abagabo baba biriwe mu kazi burya ngo amafunguro ya saa sita ntakintu kinini amara mu kubagarira urukundo, ariko ngo iyo batashye bakitse imirimo baba bashaka ko abagore babo babitaho bakabategurira amafunguro. Aha rero ngo usanga bayafashe banezerewe kandi bikavuga byinshi mu buzima bwabo kuko ngo aricyo gihe baba babonye cyo gutekereza no kuruhuka bitonze.Ngo iyo umugabo abikorewe biramushimisha cyane Kumvwa
Bakunda gutegwa amatwi kuko ngo bibereka ko bahawe agaciro. Ubukwe"
14,urukundo,relationship,http://muhabura.rw/amakuru/urukundo/article/nyuma-yo-kwitabira-inama-yabereye-luanda-muri,Umugabo wa mukuru wanjye yambonye nambaye ubusa none ntagituma nsinzira ashaka ko turyamana-Mbigenze nte?," Bitunguranye ubwo umugabo wa mukuru wanjye yari avuye muri siporo ari ku Cyumweru yamboneye ubwambure none ubu isaha ku isaha arimo kuntesha umutwe kugera n’aho ansanga mu cyumba ndaramo. Icyo gihe mukuru wanjye yari akiri mu bwogero njye nari ndimo kwisiga amavuta, ndi muri icyo cyumba babaramo n’umugabo we. Ubwo umugabo we yavuye muri siporo asunika urugi nzi ko ari mukuru wanjye nk’ubitwa n’inkuba nsanze ari umugabo we. Ntacyo nikangaga kuko mukuru wanjye we ni ibisanzwe, ntacyo namuhisha cyangwa anyishije, twarakuranye, turarana, ntacyo atanziho, nanjye ntacyo ntamuziho, umugabo we yarambonye wese, haba imbere, yewe n’inyuma ubwo nahindukiraga mfata isume. Gusa ako kanya yabuze icyo akora, asubira muri salo ariko nta cyo atabonye pe! nirinze kubibwira mukuru wanjye kandi n’umugabo nta kintu yamubwiye, mbese ntabwo mukuru wanjye yigeze amenya ibibaye. Kuva uwo munsi uyu mugabo akomeje kumbwira amagambo y’uburaya, mbese yahise antinyuka kandi ubundi nta bintu birebana n’imibonano mpuzabitsina yajyaga anganiriza. Bisigaye bigera ku kagoroba akampamagara ambaza aho ndi, asigaye ashaka kunsohokana asize umugore we mu rugo, asigaye ansanga mu cyumba ndaramo akandyama iruhande nk’iyo abonye umugore we adahari. Mbese ndabona ari umukino utoroshye urimo gukinirwa mu nzu imwe, gusa natinye kugira icyo mbwira grande soeur kuko nkeka ko yabigiraho ikibazo akaba yanyirukana kandi naburaga igihe gito ngo nirangirize ishuri. Mungire inama, ese mukuru wanjye nemere mubwize ukuri, burya umugabo ugeze aho ashaka kugukabakaba agusanze wicaye no muri salo biba byageze kure, arimo gucunga ku jisho umugore we akaba angezeho ariko nkamunanira. Namubwije ukuri ko ntahemukira mukuru wanjye, kuko kumusenyera nanjye byangiraho ingaruka no mu muryango, inama zanyu ni ingirakamaro. Nawe ushaka kugisha inama watwandikira ukohereza kuri E-mail:habadjamali12@gmail.com cyangwa muhabura10@gmail.com  Chief Editor/MUHABURA.RW"
14,urukundo,relationship,http://muhabura.rw/amakuru/urukundo/Naryamanye-n-umukobwa-akaba-n-inshuti-y-umugore-wanjye-none-byaniye-kumureka-Mbigenze-nte,Naryamanye n’umukobwa akaba n’inshuti y’umugore wanjye none byaniye kumureka-Mbigenze nte?," Umugabo utashatse gutangaza amazina ye yatwandikiye yifuza inama z’abasomyi b’urubuga Muhabura.rw aho afite ikibazo cyo guca inyuma umugore we akaryamana n’umukobwa ukundana n’umugore we none kumureka bikaba byamunaniye kubera ibihe byiza bagiranye ahora yibuka mu ntekerezo ze. Uyu mugabo avuga ko afite imyaka 32 umugore we akagira 28, umukobwa basambanye yaciye inyuma umugore we afite imyaka 27. Avuga ko kugira amenyane n’uyu mukobwa ari uko yari yaje mu rugo kubasura ariko we bakaba batari baziranye ahubwo yari aziranyi n’umugore we kuko biganye mu mashuri yisumbuye. Mu magambo ye ati"" Bavandimwe nanjye mfite ikibazo kindemereye cyane ! Nateye intambwe nca umugore wanjye inyuma dufitanye abana babiri b’abahungu ariko kugira ngo ndeke iyo ngeso byananiye burundu nibyo koko baravuga ngo umanika agati wicaye wajya kukamanura ugahaguruka"". Yakomeje avuga uburyo yatangiye iyo ngeso mbi ati"" Bijya gutangira mu rugo haje umukobwa w’inshuti y’umugore wanjye yaje kumusura, Uwo mukobwa ngo barakuranye baturuka no mu gace kamwe.Icyo gihe yaraye mu rugo kuko yahageze mu masaha akuze kandi iwabo ni kure ntiyashoboraga gutaha.Twaramucumbikiye araryama nta kibazo, Umugore wanjye kuko ari umwarimukazi yazindutse ajya ku kazi nanjye nsigara mu rugo kuko njye nari naruhutse ntakoze. Mu gitondo narabyutse nsanga uwo mukobwa yicaye mu ruganiriro (salon) nkubise amaso ku kimero cye numva ibintu binyirutse mu mutwe mba ndamwegereye, Twaraganiriye ntangira kumukora ku bibero dore ko yari yambaye akenda kagufi cyane. Nawe ntiyambujije kumukoraho ahubwo yanyeretse ko ari ibintu bimushimishije cyane ! Ntimumbaze ibyakurikiyeho gusa icyo nibuka ni uko namwinjije mu cyumba cy’umugore wanjye tugirana imibonano ihebuje ntazigera nibagirwa. Uwo munsi twagiranye ibihe byiza amfata neza ku buryo bushoboka mbona ntaho ahuriye n’umugore wanjye. Ikintu gikomeje kundemerera ni uko kumwikuramo byananiye ndetse na nyuma y’uko avuye mu rugo twagiye duhurira mu mahoteli n’ahandi dushobora kubona uburyo turyamana ntawe twikanga. Kumureka byananiye ndi gutekereza ibyo kubana nawe nkareka umugore wanjye gusa natekereza ku bana bacu undi mutima ukambuza. Ikindi kibazo kiri kumbuza gusinzira ni uko nshobora kuba naramuteye inda kuko yambwiye ko amaze ukwezi n’igice atabona imihango. Ndibaza ibizakurikiraho niba koko naramuteye inda bikanshanga, Ikindi kimbuza amahwemo ni ibizakurikiraho umugore wanjye natuvumbura. Mungire inama bavandi ndakomerewe pe ! Ntimuseke namwe byababaho kuko nanjye byabaye ntabigambiriye. Ndabinginze mungire inama y’icyo nakora ngakemura ibi bibazo bindemereye. Ndabinginze mumfashe mungire inama"
14,urukundo,relationship,http://muhabura.rw/amakuru/urukundo/article/nazanye-murumuna-wanjye-ngo-mufashe-yige-none-yantwariye,Nazanye murumuna wanjye ngo mufashe yige none yantwariye umugabo ngiye no gusara-Mbigenze nte?," Umugore utuye mu karere ka Nyagatare mu ntara y’Iburasirazuba yandikiye Muhabura.rw ashaka gutanga ubuhamya bw’ibyamubayeho by’uko murumuna we yazanye ngo amufashe ariwe ugiye kumusenyera ndetse anasaba inama z’uko yabyifatamo kuko ku bwe imyanzuro yafata ishobora kuba myiza ku buryo bumwe ikanaba mibi ku bundi buryo. Uyu mubyeyi w’abana batatu twahaye amazina ya Vestine yatangiye asa n’uwutanga inama n’ubwo bitaba kuri bose aho yavuze ko umuntu ashaka gufasha murumuna we cyangwa mwenewabo w’igitsina gore byaba byiza atamujyanye mu rugo rwe. Vestine avuga ko yatwawe umugabo na murumuna we umukurikira bwa bwa gatatu, akaba yari amaze imyaka isaga 5 abana n’umugabo bashakanye bakanabyarana abana batatu ndetse babanye neza. Yagize ati : ”Namukuye iwacu mu rugo muzana iwanjye ngirango mufashe, ejo hazaza he hazabe heza, ariko naje gutungurwa n’uko nyuma y’umwaka umwe tubana , yabaye mukeba wanjye akaba ashaka kuntwarira umugabo tubyaranye gatatu kose. “Ushaka gufasha murumuna we cyangwa undi mwene wabo w’igitsinagore ntakamuzane iwe, byampaye isomo ntateze kuzibagirwa mu buzima... Nari mfite gahunda yo kuzamushyira mu muri iniverisite none arashaka kunsenyera kweli  ” Nabyukaga nigira gushaka imibereho ngasiga murumuna wanjye mu rugo rimwe na rimwe n’umugabo wanjye yabaga ahari, nkabasigana. Sinigeze na rimwe nkeka ko murumuna wanjye ashobora gutinyuka kunca inyuma. Igihe cyaje kugera abaturanyi bakabwira ko murumuna wanjye afitanye agakungu n’umugabo wanjye, nkabihakana ubimbwiye wese akaba umwanzi wanjye. Ariko igihe cyaje kugera ukuri kujya ahagaragara, umukobwa atangira guhinduka akajya ananshingana ijosi, sinkamenye ko ari mukeba wanjye.”"
14,urukundo,relationship,http://muhabura.rw/amakuru/urukundo/article/umugabo-wanjye-yanciye-inyuma-asambana-na-mama-none,Umugabo wanjye yanciye inyuma asambana na mama none babyaranye umwana-Mbigenze nte?," Nyuma y’umwaka nshyingiranywe n’umugabo wanjye nabyaye abana babiri b’impanga maze kuko nari naniwe cyane nsaba mama wabaga mu ntara ko yaza akamfasha kubitaho mu gihe ntarakomera bamaze kugira amezi 3, mama asubira mu cyaro na we ajya kwita ku rugo rwe.Nyuma y’amezi 5, mama yarampamagaye ambwira ko atwite ndetse rwose ari hafi kubyara Uyu usaba ko yagirwa inama ni umugore w’imyaka 29 y’amavuko(twahaye izina rya Naome) ufite nyina ariko se akaba yaritabye Imana. Naome avuga ko nyina ubwo yari yasubiye mu ntara mu mezi atanu,yashatse kongera kugaruka mu rugo rw’umukobwa akahaba igihe gito kugira ngo ariho azabyarira. Naome akomeza agira ati""Hanyuma nanjye nkamwitaho kuko njye abana banjye bari bigiye hejuru ho gato. Nabanje gutungurwa no kubona mama agiye kubyara nyuma yanjye ariko nyine nubaha ko ari umuntu mukuru ufite uburenganzira n’ubushobozi bwo kwihitiramo uko atwara ubuzima bwe. Mama naramwemereye araza mu gihe yitegura kubyara, mwitaho, mufasha kugura imyenda y’uruhinja n’ibindi bikenewe, hanyuma dutegereza ko umunsi wo kubyara ugera. Mama yaje gutungurwa umunsi wo kubyara yahawe na muganga utaragera, twihutira kujya kwa muganga ndetse tugerayo yanegekaye cyane, biba ngombwa ko ahita atangira kwitabwaho by’umwihariko kuko basanze we n’umwana bafite ikibazo biba ngombwa ko bamubaga byihuse. Abonye bikomeye, abwira muganga ko akeneye kugira icyo ambwira mbere yo kwinjira aho babagira, muganga amuha iminota mike turavugana ; ariko ibyo umubyeyi wanjye yambwiye ni agahomamunwa. Yarambwiye ati ’Mwana wanjye aha ngiye sinzi ko mpasohoka amahoro, none rero reka nkubwire ukuri naguhishe, ubimenye, ngusabe n’imbabazi kandi nubwo utambabarira uzababarire uyu murumuna wawe ngiye kubyara, naramuka abayeho kuko we ni umuziranenge’. Ubwo ntangira kumwirwa nibaza icyo kintu mama ansabira imbabazi kiranshanga, maze niko guhita ambwira ko burya se w’uwo murumuna wanjye ugiye kuvuka, ari umugabo wanjye. Ambwira ko baryamanye mu gihe yari yaraje kumfasha narabyaye. Ntababeshye kwihangana byarananiye, nsohoka niruka, njya mu rugo mfata abana banjye njya ku mugore w’inshuti yanjye mubwira ko yanshumbikira igihe gito ngafata umwanya wo gushyira ubwenge ku gihe nkabitekerezaho neza, hanyuma ngafata umwanzuro, ariko uko ndushaho kubitekereza niko ubwonko bwanjye burushaho gushyuha. Amakuru mfite nuko mama yabazwe akabyara umwana w’umukobwa muzima, ndetse ubu ko we n’umugabo wanjye birirwa banshakisha ngo bansabe imbabazi.
Ngaho bavandimwe, mungire inama. Ubu koko aba bantu mbakorere iki ?"""
14,urukundo,relationship,http://muhabura.rw/amakuru/urukundo/article/mukobwa-dore-ibintu-byakwereka-ko-umuhungu-mukundana,"Mukobwa, Dore  ibintu byakwereka ko umuhungu mukundana atakubeshya"," Buri mukobwa wese uri mu rukundo aba akeneye kwizera ko umuhungu bakundana atamubeshya cyangwa ngo amubangikanye n’abandi. Inkuru dukesha urubuga elcrema, ivuga ko muhungu utabeshya umukobwa akora uko ashoboye kose ngo yerekane ko nta wundi mukobwa akubangikanya na we. Umusore utakubeshya ngo aba ashaka kukwereka ko atandukanye n’abandi bahungu wigeze kumenyana na bo. Dore ibintu 6 byakwereka ko umuhungu mukundana atakubeshya 1. Aguha ikaze mu Isi ye ,mu buzima bwe bwose Nubwo abagabo benshi barangwa no kutavuga amagambo menshi, yemwe ntube wanamenya ko bari mu rukundo, umusore ugukunda nyabyo aguha ‘karibu’ mu buzima bwe bwose ukamenya ibyo akora n’ibyo apanga kuzakora. 2. Akwereka inshuti n’abavandimwe be n’imiryango Ni ikintu cy’ingezi cyane kuba umusore mukundana yakwereka inshuti ze, abavandimwe be n’abandi bagize imiryango kandi muba mutaratangira kubana. Ibyo byerekana ko nta buryarya abifitemo kuko iyo akubeshya yirinda ko bakubonana na we ngo bagire icyo bamubaza. 3. Akubonamo umuntu udasimburwa Umusore ugukunda bya nyabyo akubonamo umuntu udasimburwa, w’indashyikirwa mu bandi kandi agahora abikugaragariza. 4. Ntabwo iyo mugiranye ibibazo abitindaho cyane Ni ibintu bisanzwe kuba abantu bakundana bagirana ibibazo, ariko iyo umusore ugukunda bya nyabyo iyo mugiranye ibibazo akora ku buryo mubikemura mu buryo bwiza kandi nta komeze kubigira inzika cyangwa urwitwazo. Ngo nta yindi mpamvu ibitera ni uko aba agira ngo atazagutakaza wowe mukobwa kandi aguha agaciro. 5. Nta mikino agira ibintu byose avuga aba akomeje kandi ntacyo agukinga Iyo umusore agukunda wenyine, aba aziko iby’imikino byarangiye. Aragufungukira, ntagire ikintu aguhisha ,iyo yatangiye kukugira umujyana we, icyo gihe ubona ko wamwigaruriye atakubeshya koko. 6. Aba ari kumwe nawe mu byiza no mu bibi Umusore utakubeshya akuba bugufi niyo waba uri mu bihe bibabaje , afatanya nawe kubabara , akakwihanganisha kandi akagukomeza. Kuba hamwe nawe ni ikintu kingenzi kandi aba yumva ataba kure yawe Muhabura.rw "
14,urukundo,relationship,http://muhabura.rw/amakuru/urukundo/article/nabuze-uko-mbigenza-naciye-inyuma-umugabo,Naciye inyuma umugabo wanjye ndyamana n’umuhungu uzi icyo gukora none kumwikuramo byananiye-Mbigenze nte?," Mbigenze nte ko umuhungu nikururiye ansenyeye urugo kandi nkunda umugabo wanjye tumaze kubyarana inshuro eshatu ariko igikorwa cyo gutera akabariro ntajya agiha agaciro. Umugore uri mu kigero cy’imyaka 30 utifuje ko amazina ye atangazwa aragisha inama kubyo yakora yatwandikiye yifuza inama z’abasomyi b’urubuga rwa Muhabura.rw aho afite ikibazo cyo kuba yaraciye inyuma umugabo we akaryamana n’umusore avuga ko ashoboye akazi none akaba agiye kumwibagiza umugabo we. Mu gutangira atubwira uko byagenze ayu mugore yagize ati “ Ubundi ubusanzwe umugabo wanjye tumaze kubyarana abana 3 afite imyaka 42 ariko kuva twatangira kubana sindabona na rimwe aha agaciro cyane igikorwa cyo gutera akabariro, afite akazi akora ku buryo ataha nka saa tatu z’ijoro yananiwe agatinzwa no gufata amafunguro ubundi agahita yiryamira. Umugabo wanjye nta munsi n’umwe ajya yiha wo kuruhuka ahora mu kazi, n’iyo duteye akabariro ni nko kubipa( agahe gato) ubundi agahita agwa agacuho kubera umunaniro avana mu kazi, Mpora nifuza gukora imibonano mpuzabitsina ngashira ipfa ariko narabibuze kandi mfite umugabo. Gusa urukundo rwo rurahari kandi nta kintu adakora ngo yite ku muryango. Nyirabayazana rero ni umusore duheruka kuryamana kubera numvaga nifuza gukora imibonano mpuzabitsina nkayihaga, Uwo musore yabinkoreye neza ku buryo byanteye ibyishimo bidasanzwe kuri uwo munsi, naratashye mu rugo nkajya nisekesha ubusa ku buryo abo tubana bambazaga icyo ndi guseka nkakibura nyamara ibitekerezo byanjye byari byibereye ku bihe byiza nagiranye n’uwo musore.  Uwo musore tujya kuryamana natekerezaga ko ari rimwe risa bitazongera kubaho, nyamara kugeza ubu tumaze kuryamana inshuro 4, kandi rwose ampora mu ntekerezo ku buryo kumwibagirwa byananiye,buri gihe nsigaye numva najya kumwirebera akandyohereza, umugabo wanjye nawe akomeje kumbaza impamvu asigaye abona mfite akanyamuneza nkabura icyo musubiza. Ndi kwibaza uko bizagenda umugabo wanjye nabimenya, nonese nemere ngume hamwe njye nkomeza nifuze gutera akabariro mfite umugabo ? uwo musore nerure muhakanire kandi ankemurira ikibazo umugabo atankemurira? Nayobewe icyo nakora mungire inama"
14,urukundo,relationship,http://muhabura.rw/amakuru/urukundo/article/bamwe-bati-nta-ukwiye-kuzira-urukundo-abandi-bati-nta,Bamwe bati ’nta ukwiye kuzira urukundo’ abandi bati ’nta rukundo mu kazi’," Henshi ku isi kompanyi zinyuranye zigenga ntizigira amabwiriza abuza abakozi bakuru gukundana n’abato, gusa hari abakozi birukanwa bazize ibyo nk’uko byagendekeye Gary Lyon wo muri Australia. Kompanyi zindi zo zigira amategeko atomoye abuza abakozi bakuru gukundana n’abo bategeka, kabone nubwo baba babyiyumvikaniyeho, umuyobozi wa McDonald’s ku isi aheruka kuzira ibi. Gary Lyon amaze gusoma inkuru kuri  BBC  yarayandiye avuga ko na we ibyamubayeho ariko avuga ko abona ari ibintu bidafite ishingiro kuziza umuntu urukundo.  Lyon ubu ni umushoramari ufite kompanyi ye nawe, ariko kera yirukanywe mu kazi kuko yakudanye na Tamra umukozi wari mu bo ayobora. Gusa abamwirukanye ntibabatandukanyije kuko bakomeje urukundo rwabo baza no gushyingiranwa ubu bafite umwana w’umukobwa witwa Charlotte w’imyaka 11.  Lyon yari umuyobozi ushinzwe ibikorwa muri kompanyi ikora amadirishya n’inzugi, ari naho yaje guhurira n’umukozi muto waje muri iyi kompanyi. Ati: ""Buri gihe numvaga mwishimiye nawe kandi yabyerekaga abandi ko nanjye anyishimira. Byahereye aho"". Aba bakozi baje gukundana ariko babigira ibanga kugeza ubwo babyeretse buri wese. ’Iryavuzwe rirataha’  Lyon ati: ""Ntabwo nakumva uko biba ikibazo ku bandi, igihe cyose ntacyo byangiza ku kazi kawe"". ""Uwo mukorana mumarana umwanya munini, rero ugira umwanya wo kumumenya neza"". Mu gihe hari hashize amezi agera kuri atatu bakundana, Bwana Lyon yahamagawe mu biro bikuru, maze ati: ""Nuko iryavuzwe rirataha"". Yarirukanywe ariko umukobwa ntibamukoraho. Ati: ""Byaramuhungabanyije, ariko ntacyo yari kubikoraho. Byari ukubireka agakomeza akazi ntakundi."" Bwana Lyon avuga ko nta mabwiriza asobanutse yariho agendanye no gukundana n’abo mukorana. Avuga ko icyemezo nk’iki ""kirimo akarengane"" kandi gishingiye ""ku mitekerereze y’isi ya kera"". Agira ati: ""Ese abakozi bakuru bakwirukanwa ngo kuko bakunda abo bakoresha? Oya, igihe cyose birimo ubwumvikane"". Uyu mugabo asa n’uvuga nka wa muhanzi w’Umunyarwanda Mavenge Sudi uririmba ati: ""Urukundo uwo rushatse ruramusanga, ni nk’urupfu iyo ruje rugatwara umuntu"". Nawe yagize ati: ""Ntiwahitamo aho uzahurira n’urukundo, none kuki abakundanye babihanirwa umwe yirukanwa?"" Bamwe bakomeje kubizira Ubushakashatsi bunyuranye buvuga ko hagati ya kimwe cya kane na kimwe cya gatatu cy’abantu bakundana bikaramba bahurira mu kazi. Gusa nyine abahuriye mu kazi bagakundana bose ntibarambana. Hari abiteretanira gusa, hari abakundana byo kwimara ipfa gusa, hari n’abahuza urugwiro n’ibitsina umugoroba umwe - uko wabyita kose. Gusa bamwe mu bakozi bakomeye bazwi bibutsa abantu uburyo ibintu bikomera iyo abantu bahuriye ku kazi ’bakabyumva kimwe’ kandi babibuzwa n’amategeko ya kompanyi bakorera. Mu mwaka ushize, Brian Krzanich, umuyobozi mukuru wa kompanyi ya Intel’s yareguye nyuma y’uko akundanye n’umukozi we, ibintu iyi kompanyi ibuza. Darren Huston wayoboraga kompanyi ikora ibyo gutegura ingendo kuri Priceline.com yareguye bimaze kumenyekana ko akundana n’umukozi mu bo ayobora. Urugero ruheruka ni urw’umuyobozi mukuru wa McDonald’s wirukanywe muri ’weekend’ ishize kuko akundana n’umukozi ayobora. Ben Willmott wo muri ’Chartered Institute of Personnel and Development’ avuga ko usanga ibigo byinshi bitagira amabwiriza asobanutse kuri iyi ngingo. Umunyamategeko Rebecca Thornley-Gibson, we avuga ko igihe cyose umwe mu bakundana ari nawe ushinzwe imishahara, imyitwarire, za konji, kuzamura mu ntera, n’andi mahirwe mu kazi areba uwo akunda, haba hari ikibazo. Ati: ""Biba bishoboka cyane ko hazamo kubogama hakagira ababirenganiramo"". Arakomeza ati: ""Biranashoboka ko abakozi bato batabona imbaraga zo guhakanira ababakuriye, ibi bikaba byaganisha no ku guhohoterwa bishingiye ku gitsina"". Rebecca ariko avuga ko guhagarika abakozi bakorana gukundana bidashoboka, ariko gushyiraho amabwiriza abigabanya akanakumira ingaruka zabyo mu kazi bikwiriye. Muhabura.rw"
14,urukundo,relationship,http://muhabura.rw/amakuru/urukundo/article/byinshi-by-ingenzi-utaruzi-wakoresha-kugirango-wereke,Byinshi by’ingenzi  utaruzi wakoresha  kugirango wereke abagore n’abakobwa ko ubakunda," Hari abantu bamaze iminsi batwoherereza ubutumwa butandukanye, ariko cyane cyane bwiganjemo bagisha inama uko bakwitwara bitabahenze, bitanasabye byinshi ariko bagashimisha abakobwa bakundana. WWW.MUHABURA.RW mu nkuru zacyo z’urukundo, turagufasha kukwereka utuntu dusa n’aho ari duto tugera kuri 43, ariko dushobora gushimisha cyane umukobwa w’inshuti yawe bityo rwose mugasa n’abibera muri Paradizo. Kumushimisha ntabwo ari ukumuha impano zihenze cyane, si ukumuha amafaranga menshi, ahubwo ni utuntu duto cyane ushobora kumukorera ariko kuri we tukagira igisobanuro gikomeye cyane. Twagiye: 1. Mufate neza mu buryo bwose bugushobokeye 2. Fata umwanya uhagije wo kumuvugisha 3. Musangize amwe mu mabanga y’ubuzima bwawe 4. Niba muri kumwe ukabona asa n’ufite imbeho, igomwe umuhe umupira cyangwa furari wambaye, umwereke ko adashobora kubaho nabi igihe cyose akigufite. 5. Musome kenshi igihe muri kumwe neza kandi gahoro. Ese ibi byose usanzwe ubyubahiriza?dukomeze… 6. Muhobere igihe umukumbuye cyangwa ushaka kumwereka ko ari uw’agaciro, burya hari udukorwa duto tuvuga kurusha amagambo. 7. Mufate mu ntoki umureba mu maso. 8. Sekana nawe kandi umufashe kugira ibihe byiza bitewe n’ibyo akunda 9. Rimwe na rimwe, nta yindi mpamvu ibiteye, jya umutumira ahantu atari asanzwe azi, umwereke ibintu bishya atari asanzwe abona kenshi kuko iyo umuhoza mu bintu bimwe bigera aho bikamurambira 10. Jya umutumira igihe uri kumwe n’inshuti zawe. Erega arifuza kukugirira icyizere no kwisanzura mu nshuti zawe ndetse no kubona ko nazo zimwishimiye. Wirambirwa biracyaza komeza usome, Ntiwifuza se kumenya ibyo wakora ngo ushimishe umukobwa w’inshuti yawe?? 11. Kenshi jya ukunda kumufotora no kwifotozanya nawe kuko abakobwa burya bakunda amafoto cyane, cyangwa umukorere CD iriho amafoto yanyu, aho ushobora no kuyaherekezanya uturirimbo tw’urukundo uziko akunda, cyangwa dufite icyo tubibutsa mwembi. 12. Rimwe na rimwe, jya ugirana nawe gahunda zindi zitari iz’ urukundo, mushobora nko gukorana imishinga ibyara inyungu, gukora nk’igikorwa cyo kujya gusura abarwayi kwa muganga nko ku cyumweru, kujya gutemberera ahantu nko mu giturage mwabaga kera, n’ibindi 13. Nakubwira ko agukunda, jya ubimusubirishamo kenshi, umwereke ko kuba yaraguhaye urukundo ari ikintu uha agaciro gakomeye mu buzima bwawe! 14. Niba muri kumwe n’inshuti ze zikamwereka cyangwa zikamubwira ko zimukunda cyangwa ko zimwitayeho kukurusha, jya ubihakana umuhobera cyane umwiyegereza, umubwire ko urukundo umufitiye nta n’uwabasha kurupima, ibi bituma yumva akunzwe cyane kandi bimurinda kumva ko hari undi muntu n’umwe yakurutisha mu buzima bwe. Ese hari ufite umuntu wahariye umutima wawe? Nonese ubimwereka ute? 15. Buri gihe niyo byanaba buri kanya yewe, jya umuhobera cyane umwiyegereze, ubundi umwongorere ko umukunda. 16. Jya umusoma mu gihe we atari abyiteguye 17. Atari abyiteguye nabwo jya umuhobera umuturutse mu mugongo, urebe uburyo abyakira. 18. Jya umubwira ko ari mwiza ahebuje, gusa ntukamubwire ko ari segisi (sexy). Abasore benshi bajya bakora aya makosa, gusa hano nakubwira ko umukobwa aba yifuza kumva ko ari mwiza imbere y’umukunzi we kurusha kumubwira ko ari segisi. 19. Jya umubwira uburyo umwiyumvamo kandi utamubeshye. Gusa kuri iki cya 19, jya ubimubwira kandi koko umwereka ko ibyo umubwiye ariko ubibona, jya ubimwereka koko nta buryarya burimo, sibyo se ntumukunda? 20. Nimuba murimo kugendana jya umutanga imbere umufungurire imiryango, umuherekeze ku modoka ye niba ayifite, ubanze umufungurire umuryango, nimuba mugiye kumeza ubanze umuhereze isahani ye, nibinashoboka unamushyirireho ibiryo, erega bishimisha cyane abakobwa kandi nawe ndatekereza ko nta gihombo kirimo kugaragaza iyo mico myiza (kuba gentleman) 21. Mubwire ko asobanuye byose kuri wowe kandi mu kubivuga jya ubivuga koko ubikuye ku mutima, unamureba mu maso. 22. Niba ubona ko atameze neza, hari ikitagenda, ukabona adashaka kubivugaho, jya umubwira ko uhari, umuhobere cyane, umwiyegereze kandi umubwire ko igihe cyose akeneye urutugu rwo kwegamaho no kuririraho uhari, unamubwire ko nta kibazo kuba atabikubwiye, ko ariko igihe cyose yumva abohotse kubikubwiraho, uzaba uhari kandi witeguye kumwumva no kumufasha! Si byiza guhita uhutiraho no kumubaza cyane kuko hari igihe biba bigoye guhita agira icyo akubwira muri ako kanya nawe atarabyakira neza 23. Jya utuma yumva akunzwe, icyo byagusaba cyose 24. Jya umusoma imbere y’abandi bakobwa, baba ari inshuti ze cyangwa izawe, bituma agira icyizere ko umukunda kandi bigutera ishema, ukaba udashobora no kumuca inyuma. 25. Ntukigere na rimwe umubeshya kabone n’iyo waba ubona bigoye kumubwiza ukuri ku kintu runaka, kuko iyo amenye ko umubeshye n’iyo kaba ari akantu gato, arababara kandi akagutakariza icyizere. 26. Ntukamuce inyuma kuko bariya bandi nta kintu na kimwe bamurusha, iyaba byari ibyo ntiyari kuba ari we wahisemo 27. Jya umujyana ahantu hose yifuza kujya, nawe arakuzi azi n’ubushobozi bwawe humura ntazakugora, ariko rero nawe jya ugerageza kumushimisha. 28. Jya umwandikira ubutumwa bugufi, unamuhamagare buri gitondo umubaza uko yaramutse n’uko ijoro rye ryari rimeze, kandi buri gihe jya umubwira utujambo twiza. Mwaba muri kumwe cyangwa mutari kumwe, ugerageze kumenya gahunda ze zose; niba yariye, niba yabashije kuruhuka, ese amasomo/ akazi biragenda, n’ibindi… 29. Jya uhamubera igihe cyose agukeneye, ndetse n’igihe atagukeneye, ibyo bizatuma abona ko igihe icyo ari cyo cyose ashobora kukwizera no kukugirira icyizere. Ese uracyasoma? Komeza rwose kuko ibi bintu ni ingenzi cyane kandi bigufitiye akamaro; si wowe wajyaga ubyibazaho se?! 30. Jya umufata mu maboko yawe cyane igihe afite ubwoba cyangwa akonje, bimuha umutuzo cyane. 31. Nimuba muri mwenyine jya umwereka ko ushaka kumufata mu maboko yawe, umusome, umurebe mu maso nibura nk’umunota umwe cyangwa myinshi, umwereke ko nta wundi usa nawe 32. Niba muri kumwe, musome mu gahanga (ibi bizamwereka ko wifuza kumusoma urebe niba nawe ari uko.) 33. Niba mwicaye murimo kurebana agafilimi keza k’urukundo cyangwa akandi kose akunda, mushyire ukuboko ku rutugu, nawe azahita akwegamishaho umutwe bityo murebane filimi mu buryo buri romantiki.(romantique) 34. Niyo waba urakaye ute, ntugakinishe na rimwe kumubwira ngo nahite agenda, kabone n’iyo waba wikiniraga, kuko ushobora kujya kubona ukabona agiye agiye da! Niba arakaye jya umuba hafi, umufashe; niba akubabaje ntumwereke ko urakaye cyane ariko umubwire ko bitagushimishije, n’agusaba imbabazi umwumve kandi ntugakunde impaka no kubigira birebire. Ibi byose, ubutaha nimuba muri kumwe ntuzabyibagirwe, kuko bibazanira umunezero mwembi kandi mu byukuri nta kigoye kirimo 35. Niba abantu barimo kumuvuga nabi no kumunegura, ujye uhamubera, ubabwire ko urukundo umufitiye ruruta byose kandi ko uko byaba bimeze kose ntacyakubuza kumukunda no kuhamubera 36. Nujya kumubwira ko umukunda, jya ubimubwira umureba mu maso kandi umubwira ibyo wiyumvamo! 37. Rimwe na rimwe jya umujyana hanze, nko muri jardin, ari nijoro hari ukwezi hasa neza, umuryamishe mu gituza cyawe yiyumvire uko umutima wawe utera uterera mu we, ushyire intoki zawe mu ze, ariko urimo kumwongorera utujambo tw’urukundo mu matwi nawe ahumirije amaso ye arimo kwiyumvira rya jwi akunda kandi yishimira kuruta ayandi yose! 38. Niba murimo kugendana, mufate mu ntoki kandi bigutere ishema ryo kuba yitwa uwawe 39. Niba muhuye mutari muherukanye, mwereke urukumbuzi wari umufiitiye, umuhobere mu gihe kirekire gishoboka Sindasoza, ariko uko biri kose, Kora uko ushoboye umumenyeshe ko akunzwe kandi ko umurutisha bose,… 40. Buri joro jya umuhamagara umwifurize ijoro ryiza, n’indoto nziza 41. Jya umuhumuriza niba akuririye, kandi jya ujyana umubabaro yari afite kure ye 42. Jya umusaba ko mwatemberana mu ijoro, mufate igihe kinini mwigendagendera, mwiganirira, mwisekera, musa n’abakina,… 43. Buri gihe jya umwibutsa uburyo umukunda Yatunganyijwe na Sarongo Richard /Muhabura.rw"
14,urukundo,relationship,http://muhabura.rw/amakuru/urukundo/article/ko-nafashe-umugabo-wanjye-ari-kurunguruka-umugore-duturanye,"Ko nafashe umugabo wanjye ari kurunguruka umugore duturanye ari koga muri dushe, mbigenze nte?"," Hari mu gitondo cyo ku wa Mbere, ubwo nari ndi mu bitotsi numvise umuturanyi w’umugore tubana mu gipangu kimwe afunguye urugi, numva asutse amazi, muri ako kanya umugabo wanjye aba arabyutse yihuta. Yagiye hanze atindayo, kubera ko dushe dukoresha ari imwe bintera amakenga bitewe n’uburyo umugabo wanjye yabadutse nk’ufite ibyo agiyemo. Nasohotse bucece, nari ngamije kureba aho yagiye, nahingutse inyuma ye nsanga yateye ivi arimo kurungurukira mu mwenge uri mu rugi rwa dushi, arimo kureba uwo mugore wogaga. Namaze nk’iminota itatu mwitegereza, naranamufotoye nkoresheje telefoni, ngeze aho ndamwiyereka, ahita yikanga. Mbese muzi umuntu ugize ibimwaro by’umwihariko w’umugabo, umugabo yagize ibimwaro, ndangije ndamubaza nti ‘kuki urimo kurunguruka nyirakanaka? yahise abihakana. Yambeshye ko yarebaga ko nta muntu urimo ngo nawe ajyemo, kandi mu by’ukuri nta gahunda yari afite yo kujya muri dushi, nta n’akazi yari afite kamusaba kuzinduka. Ibi twabiganiriye tugeze mu cyumba twanga ko hagira utumva. Byarambabaje, ndamubaza, nti ‘mbwira niba ushishikajwe no kuryamana na we mbimenye? kuko naketse ko ahora yifuza ko basambana wenda bikaba bitaraba. Keretse wenda niba harimo uburwayi cyangwa se bukaba ubugoryi yifitiye. Gusa amahirwe twagize ni uko uwo muturanyi atamenye ko yarungurutswe kandi umugabo wanjye yaramubonye wese yambaye ubusa kuko yamaze akanya amwitegereje. Mungire inama, uyu mugore yarungurukaga ntabwo njya mwizera pe, nta mugabo agira kandi ni byinshi avugwaho, nabuze epfo na ruguru, ese uyu mugabo ndamukorera iki ngo ahinduke. Murakoze mugire amahoro!! Chief Editor/MUHABURA.RW"
14,urukundo,relationship,http://muhabura.rw/amakuru/urukundo/article/ko-umugabo-wanjye-yanteje-bagenzi-be-ababwira-ko-ngira,Ko umugabo wanjye yanteje bagenzi be ababwira ko ngira amavangingo menshi bakaba bamereye nabi-Nkore iki?," Mumbabarire nirinze kuvuga amazina yanjye, ndi umunyarwandakazi waciye mu rubohero, nkaba kandi naratojwe umuco wo gufata neza umugabo wanjye mu buryo bushoboka bwose. Kera tukiga umubano kwa padiri bajyaga batubwira ko kugira ibanga ry’urugo ari iby’ingenzi ariko umugabo wanjye abara inkuru zose kugera n’aho avuga n’ibyo mu buriri nukuri! Ntunguwe inshuro ebyiri aho abagabo babiri bamaze kungeraho bansaba ko turyamana, baza bituratuza ariko nyuma nkabona intego yabo ku bw’amahirwe bakanerura bakambwira. Nibyo koko ayo mavangingo ndayafite, kandi n’umugabo wanjye abashije kumfasha kuyazana nkanyurwa pe, ariko na none arazimura. Umugabo wa mbere yaraje ansanga aho ncururiza ahagura agacupa arasoma mu masaha ntari mfite abakiri, turaganira anaganyira ibibazo afite iwe, wamugani na we aba ambwiye iby’iwe agera no mu buriri. Byaratinze akomoza no kuri iki cy’amavangingo aho yavuze ko umugore we atayagira kuva babana, nk’umuntu mukuru namubwiye ko bose bagomba gufatanya ibyo bifuza bakabishakira umuti hamwe kandi bigakunda. Nibwo yeruye atangira ibyo kunsaba ko umunsi umwe nazamukundira tugasambana, ambwira ibintu byinshi agera n’aho ambwira ko njyewe ari sawa ngo umugabo wanjye yarakize, kandi ko ari na we wabimwibwiriye ko mu buriri ntanga umunezero hazamo n’ibi by’amavangingo. N’uwa kabiri na we yabimbwiye nk’unserereza ariko afite intego y’ubuhehesi, gusa byarantunguye mbajije umugabo wanjye impamvu anganiraho mu kabari yanga kubyemera ariko mbona ko hari icyo aketse. Si igisebo ariko na none si ibyo kuganirira aho ariho hose, byarantunguye biranambabaza ku buryo nsigaye ngera ku bagabo basangira n’uwanjye nkumva mfite isoni, bandeba nkumva ndamwaye pe.  Murakoze!! Chief Editor/MUHABURA.RW"
14,urukundo,relationship,http://muhabura.rw/amakuru/urukundo/article/ko-umuhungu-nikururiye-ansenyeye-urugo-kandi-nkunda-umugabo,’Ko umuhungu nikururiye ansenyeye urugo kandi nkunda umugabo wanjye’  Mbigenze nte ?," Umugore ufite umugabo n’abana babiri avuga ko yakoze ikosa ryo guca inyuma umugabo we aryamana n’umuhungu uzi icyo gukora none kumwikuramo byaramunaniye bityo akaba asaba inama abasomyi ba Muhabura.rw. Mu kiganiro kirambuye yagiranye na Muhabura.rw,umugore uri mu kigero cy’imyaka 30 utifuje ko amazina ye atangazwa aragisha inama kubyo yakora,ku kibazo afite cyo kuba yaraciye inyuma umugabo we akaryamana n’umusore we ashimangira ko ashoboye akazi ko mu gitanda none akaba agiye kumwibagiza umugabo we bidasubirwaho. Uyu mugore twise Annet (izina twamuhimbiye) yavuze uko byagenze ayu mugore yagize ati “ Ubundi ubusanzwe umugabo wanjye tumaze kubyarana abana 3 afite imyaka 42 ariko kuva twatangira kubana sindabona na rimwe aha agaciro cyane igikorwa cyo gutera akabariro, afite akazi akora ku buryo ataha nka saa tatu z’ijoro yananiwe agatinzwa no gufata amafunguro ubundi agahita yiryamira. Umugabo wanjye nta munsi n’umwe ajya yiha wo kuruhuka ahora mu kazi, n’iyo duteye akabariro ni nko kubipa( agahe gato) ubundi agahita agwa agacuho kubera umunaniro avana mu kazi, Mpora nifuza gukora imibonano mpuzabitsina ngashira ipfa ariko narabibuze kandi mfite umugabo. Gusa urukundo rwo rurahari kandi nta kintu adakora ngo yite ku muryango. Nyirabayazana rero ni umusore duheruka kuryamana kubera numvaga nifuza gukora imibonano mpuzabitsina nkayihaga, Uwo musore yabinkoreye neza ku buryo byanteye ibyishimo bidasanzwe kuri uwo munsi, naratashye mu rugo nkajya nisekesha ubusa ku buryo abo tubana bambazaga icyo ndi guseka nkakibura nyamara ibitekerezo byanjye byari byibereye ku bihe byiza nagiranye n’uwo musore. Uwo musore tujya kuryamana natekerezaga ko ari rimwe risa bitazongera kubaho, nyamara kugeza ubu tumaze kuryamana inshuro 4, kandi rwose ampora mu ntekerezo ku buryo kumwibagirwa byananiye,buri gihe nsigaye numva najya kumwirebera akandyohereza, umugabo wanjye nawe akomeje kumbaza impamvu asigaye abona mfite akanyamuneza nkabura icyo musubiza. Ndi kwibaza uko bizagenda umugabo wanjye nabimenya, nonese nemere ngume hamwe njye nkomeza nifuze gutera akabariro mfite umugabo ? uwo musore nerure muhakanire kandi ankemurira ikibazo umugabo atankemurira? Nayobewe icyo nakora mungire inama”"
14,urukundo,relationship,http://muhabura.rw/amakuru/urukundo/Byinshi-byingenzi-utaruzi-ku-Bagore-na-Bakobwa-bakurura-Abagabo,Byinshi byingenzi utaruzi ku Bagore na Bakobwa bakurura Abagabo," Muri rusange, ngo nubwo abagabo bakunda ibintu bitandukanye ariko burya ngo hari ibintu by’umwihariko ku bagore bikurura Usanga abenshi mu bagabo bakururwa cyane n’imiterere y’umubiri, ibice bimwe nabimwe by’umubiri nk’igituza, amatako ndetse n’imisatsi. Gusa ariko ngo hari ibindi bintu  Abagabo bose bahuriraho mu gukururwa n’abagore, nk’uko tubikesha urubuga rwa internet: www.helium.com.abagabo muri cyane. Ibyishimo: Umugabo wese aho ava akagera yishimira umukobwa cyangwa se umugore uhorana umunezero utajya atinya kwishimira ubuzima arimo ubwo ari bwo bwose, atari ukuvuga ko yabonye ibintu bihenze cyangwa se iby’agaciro, ahubwo mu buzima bwe bwa buri munsi agahorana akanyamuneza. Iki ngo gikurura abagabo cyane kuko ngo ibi biha icyizere umugabo cy’uko bishoboka ko uyu mugore cyangwa se umukobwa ashobora kunezerwa n’igihe bari kumwe haba muri byinshi cyangwa se muri bike. Gushima no kunyurwa: Abagabo bakunda abagore bashima. Mu gihe umugabo yagukoreye akantu runaka mwereke ko yakoze ikintu gikomeye. Mwereke ko wabonye kwitanga kwe ubihe agaciro, umushimire umubwire ko yakoze ikintu gikomeye kandi ko wishimye. Kuko ibi bituma umugabo yiyumva nk’umuntu ukomeye w’umugabo kandi ko afite akamaro kanini kuri wowe. Imyitwarire myiza: Burya ngo abagabo cyangwa abasore muri rusange bakururwa n’abakobwa bitwara neza, mbega bashimwa na bose kuko ngo biba bibaha icyizere cy’uko uburere n’ubupfura bafite bashobora no kubisangiza abandi ndetse bakazanabitoza abana babo. Kwiyubaha:  Abagabo bishimira kandi bagakururwa cyane n’abakobwa biyubaha kuko baba bagaragaza itandukaniro n’abandi kandi bagahesha ishema abo baziranye. Gutekereza no kwita ku bintu: Abakobwa bafite ibitekerezo , mbese batari ba ‘terera iyo’ bakurura cyane abagabo kuko ngo baba babona ko no mu gihe badahari bishoboka ko bafata inshingano z’urugo ntihagire icyangirika. Kwemera gufashwa:Abagabo bakururwa n’abakobwaa bemera gufashwa ariko batifata nk’abatishoboye kuko ngo baba bababonamo guca bugufi. Kubaha abandi : Iki ngo ni ikintu gikomeye gikurura abagabo kuko baba babona ko bene aba bakobwa bashobora kububahira inshuti zabo ndetse n’imiryango. Gushyira mu gaciro: Abagabo bakunda kandi bakishimira abakobwa bazi gushyira mu gaciro, kuko ngo baba bashobora kwifatira icyemezo ku buzima bwabo kandi bikagenda neza.wishimiye. Gukundwa byo usanga kuri bamwe biba ingorabahizi mu gihe hari abandi wakeka ko bagira inzaratsi baha buri wese bahuye nawe. Dr Catherine Solano aratwereka inzira wanyuramo ugakundwa nawe bikakunyura nk’uko tubikesha urubuga rwa e-sante.com. Menya kwigomwa igihe cyawe :Burya n’ubwo umunyarwanda yavuze ko ifuni ibagara ubucuti ari akarenge, ntiwasura umuntu udafitiye igihe. Mu gihe uwo witwa ko ukunda utamufitiye igihe bizamugora kugukunda. Igihe utaye kubera uwo ukunda burya ni igishoro kinini uba ushoye muri urwo rukundo rwawe nawe. Haranira kubwira uwo ukunda ibyiza umubonaho uko ubimubonyeho: Benshi biragora cyane kumva impamvu abahanzi n’abasizi bakunda gukundwa cyane. Ibanga nta rindi ni uko baba babasha kuvuga ibyiza babonye ku muntu, byaba ngombwa bagakabya kugirango yishime. Nubona icyiza kuwo ukunda yaba imyambaro, inseko, ingendo, uko yagutekeye n’ibindi ntugatinde kumubimubwira. Kubibika ku mutima kandi wabishimye ntacyo bimaze dore ko niyo ubivuze bishimisha uwo ubibwiye Gerageza kumva ko uri uw’agaciro :  Igihe cyose wisuzugura wumva ko ntacyo uricyo kandi ko ntawagutaho igihe n’abandi niko bazagufata. Niwumva agaciro kawe bizatuma utoza n’abandi kumva ko uri uwagaciro bityo iteka bajye bihutira kugusanga no kukuba hafi. Gerageza kuba umuntu ucyeye ku mutima, useka kandi usetsa :Usibye burya n’uwo ukunda, n’undi muntu wese mudafitanye urukundo azagukunda niba akugera iruhande ukamuruhura umusetsa. Niba uko umuntu akwegereye asanga uri mu maganya, azakugendera kure kuko iteka azirinda ko ayo maganya yawe wayamwanduza cyangwa akaba yanagutazirira ko uri umunyamushiha kandi wenda urengana. Ihingemo inseko byibura niba gusetsa abandi bitakoroheye. Iga gusaba uwo ukunda  :Iyi ngingo ni ingenzi cyane mu buzima bw’ushaka gukundwa. Kugaragaza cyane ko ntacyo ukeneye ku bandi usanga nabo bagerageza kukwima byose bityo umuntu ubona ko utamukeneye ntibizatinda kukujya kure ngo yisangire umukeneye. Aha ni ukubikorana ubwitonzi kuko hari ubwo wabyitwaramo nabi ugahinduka nk’umusabirizi ukabyangirwa ariko nanone tukamenya ko gusaba ari ingenzi bishobora gutuma udakundwa. Fata igihe utege amatwi uwo ukunda:  Usanga akenshi kuvuga aribyo byoroshye cyane bityo kuba waha undi agaciro ukanamutega amatwi usanga bigora abatari bakeya. Kumenya ko uwo ukunda agomba kukubwira mpaka yimaze agahinda ni ingenzi. Harangira kumutega amatwi cyane kurusha uko wakwifuza ko we ayagutega bizatuma agukunda cyane Wimucira urubanza : Iteka ryose mu gihe utazi impamvu imutera kumera uko ameze wenda wowe utishimira, wihuzagurika umucira urubanza. Kumucira urubanza uzasanga akenshi ushobora kwibeshya no kumutekerereza ibitaribyo bityo bikaba byatuma urukundo yari agufitiye rwagabanuka. Yanditswe na Sarongo Richard/Muhabura.rw"
14,urukundo,relationship,http://muhabura.rw/amakuru/urukundo/article/bimwe-mu-biranga-umukobwa-utagukunda-ahubwo-ugukundira-ibyo-6705,Bimwe mu Biranga Umukobwa Utagukunda Ahubwo Ugukundira Ibyo Utunze," Ikibazo cy’abakobwa bakunda ibintu ku buryo burenze ubukenewe (abo bita abakuzi b’amenyo) gikomeje kuba inkeke mu basore batari bake. Gusa kuvuga ko abakobwa bose bakura amenyo byaba ari ugutekerereza hafi cyane, akaba ariyo mpamvu ari ngombwa kumenya ibimenyetso byerekana ko koko umukobwa uyu n’uyu umukuzi nw’amenyo 1. Inshuti ze zikura amenyo Niba uwo mukobwa asanzwe agendana n’abandi bakuzi, akenshi nawe aba ari umukuzi. Abakurambere baravuze ngo ibisa birasabirana, kandi ntibibeshye. Ariko nanone ni ukwitonda kuko hari igihe we yaba atandukanye na bagenzi be. Gusa igihe uri kumwe n’umuntu nk’uwo ujye ugumisha amaboko ku ikofi (wallet) yawe. 2. Agira amatsiko yo kumenya umutungo wawe Hari igihe ashobora kukubaza aho ukora, ayo uhembwa, aho utuye, niba Benz iparitse hariya hanze ari iyawe n’ibindi byerekeye umutungo wawe, ukagirango ni ukugukunda cyangwa ni ugushaka kuganira nawe kuko ari interested, ariko buri gihe siko biba bimeze. Muri bimwe mu biranga umukuzi w’amenyo habamo no gushaka kumenya umutungo wawe kuva bwa mbere mukibonana kuko nta kindi aba akubonamo. 3. Akunda impano zihenze Abantu twese dukunda ibintu byiza, ariko siko twese tubisaba. Nkunda kureba imodoka zihenze ariko niyo nahura n’umwami wa Arabiya Sawudite sinamubwira ngo angurire Hummer cyangwa Porsche. Muri make umuntu ufite umuco wo gusaba aba ari umukuzi w’amenyo kandi nta kindi aba akubonamo uretse isoko ivubura amafaranga yo kumufasha mu nzozi ze. Ubundi impano abakunzi bagenda bahana mu mibanire yabo ziba zigamije kumwereka ko wamutekereje. Icyangombwa si amafaranga igura ahubwo ni icyo iba ivuze (signification/meaning). Nk’uko bakunda kubivuga ko ibintu byiza mu buzima nta giciro bigira (the best things in life are free), byaba byiza guha umukunzi ururabo waciye ahantu (kuko wamutekereje), kurusha uko wamugurira amaroza 12. Niba rero umukobwa ashimishwa n’ibihenze gusa, umutima we ntuterera mu wawe ahubwo uterera kuri konti yawe yo muri banki. Ikindi ni uko umukuzi w’amenyo atajya ashimishwa na rimwe n’icyo umuhaye. Numugurira imodoka, azashaka ko umugurira n’inzu ifite igaraje ryo kuyiparikamo, numugurira televiziyo, azanakwaka abonnement ya DSTV (nakugirira imbabazi azakwaka Startimes y’abashinwa) n’ibindi. Muri make aba ari nta munoza, kandi ibyo byose ukora ntabishima, aba ashaka ibirenzeho buri gihe. Nanone ariko hari abahungu biyemera bagashyira imbere imitungo yabo, nk’aho ariyo ibagize yonyine nta personnalité bagira... Umuntu nk’uwo ntagatake ngo bamukuye amenyo kuko abakuzi b’amenyo rimwe na rimwe ni nka Nyararongo (bakura ubizaniye). 4. Ahinduranya abakunzi akurikije amafaranga Ubundi mu buzima birasanzwe ko umuntu azamuka mu ntera. Umukuzi w’amenyo rero ni wawundi uhora ahinduranya abakunzi akurikije amafaranga bafite. Ni ukuvuga ko adashobora kuva ku musore ufite imodoka ya Golf ngo akundane n’ufite moto ya TVS, reka reka ! Ahubwo ahita atangira gushakisha niba ntawe uri hafi aho ufite Audi, Touareg cyangwa Infiniti, mu minsi mike nawe yamurambirwa agatangira gushakisha ufite indege (Jet Privé). niba umujyana muri resitora yo muri karitsiye, azashaka uzajya umujyana mu zirenzeho, namara kugera muyo muri Serena, azashaka umujyana iy’i Cairo cyangwa i Las Vegas. Muri make aba azamuka mu magarade nk’umusirikare cyangwa umupolisi, ariko we akurikiza uburemere bwa konti yawe. Umukuzi w’amenyo ntakundana n’abasore kuko umutima we ubashaka cyangwa se ari beza (beaux gars). Ubundi ubwiza bw’umuhungu ngo bureberwa mu mufuka (ibyo rimwe na rimwe bivugwa n’abatabufite) ariko uzarebe umukobwa mwiza ’ucana’ iyo ari kumwe n’umuhungu utari mwiza, abantu bavuga ko uwo mukobwa yahenzwe cyangwa afite ikindi yamukundiye… akenshi aba ari amafaranga. Gusa n’ubwo abakobwa iyo bahitamo abasore bakundana ubwiza bwo ku mubiri butaza mu bya mbere, niba umukobwa witwa ko ari umukunzi wawe ari mwiza, kandi wowe uzi neza ko atariko umeze, ushatse wakwibaza impamvu yaba agukunda. 5. Akoresha uko yaremwe agamije inyungu ze bwite N’ubwo igitsina gore muri rusange kiregwa kwitwaza uko bavutse (ubwiza, impuhwe) mu rwego rwo kugera ku cyo bashaka, abakuzi b’amenyo bo ni ba kabuhariwe muri uwo mukino. Ni wa mukobwa uhora yambaye neza, agusekera kuko agukeneye. Ibyo kandi abikora kugirango agaragare kurusha abandi bakobwa bagenzi be, maze yiharire abasore bifite kurusha abandi. Ibi ntibivuze ko umukobwa wese wambara neza cyangwa ugira urugwiro akura amenyo (byumvikane neza), ahubwo bose bakagombye kumera neza gutyo. Gusa umukuzi w’amenyo we ntabikora kuko ari byiza muri sosiyete, abikora mu nyungu ze za wenyine. muri make umukuzi w’amenyo nta rukundo agira, aba yikunda we ubwe, niyo mpamvu akurura yishyira. Umuntu nk’uwo yiyitaho akagaragara neza, ndetse abenshi baba ari n’abakobwa beza b’ibishongore rwose, ku buryo wakumva gukundana nawe byaba ari umugisha umanutse mu ijuru, ukazashiguka yakunaze mu kuzimu kw’ubukene. Chief Editor/ MUHABURA.RW"
14,urukundo,relationship,http://muhabura.rw/amakuru/urukundo/article/imitoma-12-irenze-ushobora-kwifashisha-kugira-ngo-ugushe-6704,Imitoma 12 irenze ushobora kwifashisha kugira ngo ugushe neza umukunzi wawe," Koherereza amagambo meza umukunzi wawe ukoresheje ubutumwa bugufi ni ikintu cy’ingenzi cyane ku buryo utazatekereza no kwicuza mu buzima bwawe. Dore imitoma irenze 12 ubwira umukunzi wawe agahita agurumana umuriro w’urukundo: 1.Ndi kumwe nawe sinzigera nicuza mu buzima bwanjye, igihe kirekire ntikizigera kimbera nk’imyaka igihumbi. 2.Nsagwa n’ibyishimo byo kuba ndi kumwe nawe igihe cyose, kuvugana nawe, ndetse no kumva uri hafi yanjye bituma numva nezerewe mu umutima wanjye. 3.Ni wowe si yanjye narintegereje, imbaraga zinsunika zinjyana aho uri kuko kuba aho uri ntako bisa. 4.Nishimira cyane kugusoma kurusha uko nasoma undi muntu uwariwe wese kuko iminwa yawe impumurira neza nkumva nayigumana. 5.Iyo utari kumwe nanjye mbura ingingo zimwe na zimwe z’umubiri wanjye, nkumva nsigaye njyenyine ku isi. 6.Iyo uri kumwe nanjye mu mwanya mwiza nk’uyu w’umunezero, kugutekereza byonyine binzanira ibyishimo bidasanzwe, ese waba ubizi? 7.Mu gihe wumva uri wenyine, ujye ureba hagati y’intoki zawe wibuke ko ariho intoki zanjye zikwirwa neza honyine kurusha uko nazifatisha hagati y’intoki z’undi muntu. 8.Iyo nkubonye ntekereza ijuru mu gihe gito ubundi nkumva niho nibereye bigatuma ndushaho kuba hafi y’Imana kuko ariyo yakungeneye. 9.Ubuzima bwanjye nabuboneye muri wowe, kuko iyo utabaho nta buzima bwiza mba mfite kuko kubaho nkubona iruhande rwanjye binyongerera iminsi yo kurama ku isi. 10.Bavuga ko umuntu agwa mu rukundo rimwe gusa ariko njye iyo nkubonye iruhande rwanjye utuje undebana akanyamuneza n’ubwuzu bituma nongera kugwa mu rukundo inshuro zitabarika. 11.Rimwe na rimwe mba numva umutima wanjye ugiye guturitswa n’ibyishimo bivanze n’umunezero iyo nkutekereje kuko akenshi bituma mbura amahoro mu mutima wanjye. 12.Sinigeze mbasha kumenya neza ko nzagira ubuzima bw’umunezero mbukesha wowe igihe nakubonaga mu maso yanjye bwa mbere nkumva ibyishimo bitashye umutima wanjye. Source: www.elcrema.com Yanditswe na Bizimana Jean Damascene/Muhabura.rw"
14,urukundo,relationship,http://muhabura.rw/amakuru/urukundo/article/sobanukirwa-ibintu-10-biranga-urukundo-rw-agahararo,Sobanukirwa ibintu 10 biranga urukundo rw’agahararo," Iyo ukunda umuntu urukundo rw’agahararo, wowe uba wumva umukunda nyabyo kimwe n’uko urukundo rw’ukuri na rwo rujyana n’ibyiyumviro.  Urubuga www.topsante.fr ruvuga ko urukundo ari amayobera kandi kuruhishura by’ukuri bitoroha gusa, ngo hari ibintu by’ingenzi wagenderaho ukamenya niba umuntu agukunda urukundo rw’ukuri cyangwa urw’agahararo. 1.Uru rukundo ruba rushingiye gusa ku byo umuntu yashimye ku wundi bigaragara inyuma 2. Urwo rukundo rutuma umuntu atabona aho undi afite intege nke n’ibyiza afite rukabikabiriza. 3.  Uru rukundo rugereranywa n’akazu kubakishije umucanga gusa kuko rutaramba cyangwa ngo rumare igihe: rurashyuha, rukamenyekana henshi ariko rurangira vuba. Aha ngo ukunda umuntu nyuma y’ukwezi wabona undi umurusha ibyo wakurikiye kuri we ukaba uramuretse wagukiye wa wundi. 4.  Iyo havutse akabazo gato hagati y’abakundana, uru rukundo ruhita ruhagarara, mbese urukundo rw’agahararo ntiruzi kwihangana. 5.  Uru rukundo rutangira kandi rukemeranwaho nta gihe cyo gutekereza kibayeho, rufatiraho, kandi nta gihe cyo kumenyana rugira. 6. Urukundo rw’agahararo ruba rufite impamvu ariko zishingira cyane ku ku kwikunda. 7. Urukundo rw’agahararo rugendera ku marangamutima y’abandi ntirwigera rwifatira icyemezo. 8. Urukundo rw’agahararo rubuza amahoro. Kuko ruba rwarakurikiye imimerere igaragara inyuma nk’uburanga cyane cyane, imyambarire n’ubutunzi. Iyo ibyo byose uwari wabikurikiye atakiri kubibona kuri mugenzi we atangira kubura amahoro yibaza uburyo agiye kwishakira abandi babifite ndetse anibaza uko agiye kuruvamo n’uwo utakiri kumugaragarira nka mbere. 9. Urukundo rw’agahararo nta kuri rugira, ruriyoberanya, rurirarira. Guhishanya biraruranga,urufite ntiyigera yumva yakwiyereka mugenzi we uko ari, ahora yirata ibyo afite n’ibyo adafite yaba imitungo, imibereho n’amateka y’ubuzima akurikije uko abona mugenzi we, nubwo ashobora kuba amwibeshyaho. 10. Uru rukundo rw’agahararo nta ntambwe rutera n’iyo rwayitera ruba rugira ngo rwigerere kuri bimwe mu byo rwakurikiye nk’ubutunzi cyangwa se igitsina. Aha ni hamwe ukunda azajya akosereza mugenzi we nabimubwira yumve ntacyo bimutwaye, nta mbabazi yamusaba cyangwa ngo yihatire kwihana iryo kosa ubutazarisubira. Naramuka amusabye imbabazi ntazabikorera kuko yumva yahemukiye mugenzi we, ahubwo azazimusabira kugira ngo icyo amutezeho atagihagarika."
14,urukundo,relationship,http://muhabura.rw/amakuru/urukundo/article/amagambo-10-meza-dukwiye-kubwira-abakunzi-bacu-buri-munsi,Amagambo 10 meza dukwiye kubwira abakunzi bacu buri munsi," Urukundo ni nk’ubusitani bw’indabo, bukeneye kubagarirwa no kuhirwa buri munsi. Kubaka urukundo rero ni uguhozaho, ari yo mpamvu hari amagambo make ushobora gohora ubwira umukunzi wawe akarushaho kugukunda no kukwiyumvamo.  Iyemeze ko igihe cyose uzaba ufite uwo ukunda, yaba umuhungu cyangwa umukobwa, uzajya umubwira amagambo akurikira bizatuma igihe cyose muzaba muri kumwe bibanyura mwembi. 1.Ndagukunda Iri jambo ni ijambo ryoroshye kandi rikwiye kubwira umukunzi wawe, gerageza kujya uribwira umukunzi wawe igihe agusekeje cyangwa igihe akoze ikintu cyikwibutsa impamvu muri kumwe. 2.Nari ndi kugutekereza Ni byiza kubwira umukunzi wawe ko uba umutekereza n’iyo mu tari kumwe , nubona ikintu kigushimishije uyu munsi kimumenyeshe 3. Wiriwe ute? Imenyereze kubaza umukunzi wawe ibibazo ahura nabyo mu kazi ke ka buri munsi ,mubaze kuri mugenzi we bakorana batumvikana cyangwa akazi gakomeye yakoze uwo munsi, umuhe umwanya nawe akugezeho ibyifuzo bye. 4. Nifatanyije nawe Humuiza umukunzi wawe umwereka ko utamuri kure mu byo akora, kandi ko ushyigikiye ibyemezo bye. Mubwire ko umuri hafi mu nshingano ze, mwereke ko muri ipfundo ry’urukundo rizabyara umusaruro. 5. Waberewe Niba mukundanye igihe kirekire birororshye kwiyibagiza byinshi kandi ni ngombwa kwibutsa umukunzi wawe ko yambaye imyenda igushimisha unamwereke ko ari yo mpamvu wamuhisemo. 6. Mbabarira Buri muntu akosa mu gihe runaka ku buryo rimwe na rimwe twisanga tutari mu kuri, twakoze ibidatunganye; impaka rero nta mwanya zikwiye guhabwa mu rukundo. Rero saba imbabazi igihe ukosheje, saba imbabazi z’uko wababaje umukunzi wawe, saba imbabazi yewe n’iyo yaba atari ikosa ryaguturutseho. 7.Ntawe musa Umukunzi wawe bisaba ko aba inshuti magara yawe,niba utifuza gutemberana nawe ubwo ntibyagakwiye ko mugirana n’imishyikirano cyangwa ibiganiro biganisha ku rukundo. Umvisha umukunzi wawe ko ari ingenzi kuri wowe ndetse ko nta muntu wamugereranya na we ku isi, ko ariwe ubaruta bose. 8. Nkunda ibitekerezo byawe Ujye ubwira umukunzi wawe ko ukunda ibitekerezo bye, mumenyeshe ko ubona ari umunyabwenge uzi gukundana anafite impano nyinshi. 9. Ndakubaha Nk’uko habaho umubano w’abakundana, icyubahiro ni ngombwa hagati y’abakundana, muhe umwana wo kukugira inama no kuguha ibitekerezo,umuntu iyo yumva ko yubahwa yiyumvamo ibyishimo akanumva ameze neza. 10. Ijoro ryiza Turi mu gihe itumanaho ryorohejwe cyane ku buryo umuntu ashobora kohereza ubutumwa bugufi bukagera hose mu gihe gito. Nta mpamvu n’imwe ishobora gutuma utabwira umukunzi wawe uti “Ugire ijoro ryiza” igihe ugiye kuryama.Mumenyeshe ko umutekereza n’iyo mwaba mwiriwe mutaganiriye. Yanditswe na Habarurema Djamali"
14,urukundo,relationship,http://muhabura.rw/amakuru/urukundo/article/gukora-ibi-bintu-bizatuma-uwo-mwashakanye-ataguhararukwa,Sobanukirwa ibintu wakora bigatuma uwo mwashakanye ataguhararukwa," Mu buzima ibishimisha umuntu nti biba byinshi ku buryo hari n’igihe ushobora kutabikora bigatuma nk’uwo mwashakanye atakwishimira byaba ngombwa ko iyo ngeso uyikomeza ugasanga birangiye aguhararutswe. Ariko burya kumwenyura no kugaragaza umunezero mu isura ni bimwe mu bintu bituma umuntu atarambirwa kwitegereza uwo bashakanye. Iyo umwenyurira uwo mwashakanye, ahora yifuza kukureba mu maso ku buryo n’iyo mutari kumwe ahora yifuza kukubona ngo yongere yirebere ya nseko. Gukora ibi bintu bizatuma uwo mwashakanye ataguhararukwa Menya igihe cyiza cyo gukemura ibibazo by’urugo Kubona uwo mwashakanye ugahita umutura ibibazo by’urugo bishobora gutuma aguhararukwa kuko aba yumva nimubonana nta kintu uri bumubwire uretse bya bibazo. Menya ko ibibazo bidashira maze ubanze umuganirize, umenya niba yiteguye kumva ibyo ugiye kumubwira. Niba kandi ugiranye ikibazo n’uwo mwashakanye ujye ureka abanza atuze uburakari bushire mubone kubiganiraho.Si byiza na none ko usanganiza ibibazo uwo mwashakanye kandi ananiwe. Tega amatwi uwo mwashakanye kandi uvuge make Kwihutira kuvuga utaratega amatwi biri mu bintu biteza impagarara mu bashakanye ugasanga bahora bapfa ubusa bigatuma bahararukwana vuba. Itoze kujya utega amatwi uwo mwashakanye uvuge make, cyane cyane mu gihe mufite ibyo mutari kumvikanaho. Ibi bizatuma hatabaho amakimbirane hagati yanyu. Kora utuntu duto tuzamura urukundo Hari utuntu duto abashakanye birengagiza ariko ugasanga dufite umumaro munini mu kuzana umunezero mu bashakanye. Ni byiza kwitoza gushimira uwo mwashakanye, gusangira na we, kumwifuriza umunsi mwiza, kumwifuriza guhirwa n’akazi keza, kumusuhuza uvuye ku kazi, kumusezera mutandukanye, kumusuhuza mukangutse, kumugurira utuntu tudahenze, kumusetsa, kumukinisha udukino two kwishimisha, n’ibindi bifasha kumva munezerewe muri hamwe. Ntukumve ko uwo mwashakanye agomba guhora ari intugane Menya ko nta muntu ubaho udakosa kuko nawe ubwawe hari byinshi ukosamo. Guhora ubwira umukunzi wawe amakosa ye gusa ntumubwire ibyiza kuri we bizatuma ahararukwa kubana nawe. Niba yakosheje jya umubwiza umutima w’ineza kandi nanakora ibyiza na byo ubimubwire unamushimire, bizatuma akomeza kukwishimira kugeza musazanye. Menya kubana n’abandi Iyo ubana n’abandi neza, bahora bakuvuga neza imbere y’uwo mwashakanye bigatuma ahorana ishema ry’uko mwashakanye. Ni yo mpamvu ari ingenzi cyane kubana neza n’abaturanyi, abo mukorana, inshuti n’abavandimwe b’uwo mwashakanye. Mwunganire mu byo akora Iyo wunganira uwo mwashakanye mu mirimo ye ya buri munsi ahora yumva ko uri umuntu w’ingenzi mu buzima bwe. Bityo bigatuma ataguhararukwa. Irinde kuba imburamukoro Iyo udakora ngo ugaragaze inkunga yawe mu kubaka urugo, uwo mwashakanye ashobora kuguhararukwa kubera ko abona umuvunisha mu gushaka ibitunga urugo. Ni byiza gushaka icyo ukora kizamura iterambere ry’urugo. Kunda gusenga Nubwo uwo mubana yaba adasenga, iyo wowe usenga biramunezeza kuko bituma uba umunyangeso nziza akabigukundira. Iyo mwese musenga biba ari akarusho. Iki na cyo ni ingenzi mu mibanire y’abashakanye kuko iyo abantu basenga, ibyo twavuze hejuru byose biraborohera. Ibuka ko umuryango unezerewe uhindukira abawugize ijuru rito maze uharaniro ko uwo mwashakanye akubona nk’impano ikomeye Imana yamuhaye aho kukubona nk’ikigeragezo. Salongo Richard/MUHABURA.RW"
14,urukundo,relationship,http://muhabura.rw/amakuru/urukundo/article/abantu-benshi-bavuga-ko-abakobwa-aribo-bakunda-cyane,Abantu benshi bavuga ko abakobwa aribo bakunda cyane abasore Ese n’ibyo?," Abantu benshi bavugako umukobwa ariwe ukunda cyane umusore, hakaba nabavugako umusore ariwe ukunda cyane umukobwa. Iyo ugereranyije urukundo hagati y’umukobwa n’umuhungu, ikigaragara ni uko bose bakundana ariko bikagaragara muburyo butandukanye. Iyo umusore akundanye n’umukobwa bikagera aho babana, nuko bose baba bakundana nubwo haba harimo ufite igipimo cy’urukundo kiri hejuru gusumbya undi. Aha urukundo tuvuga si rumwe ukunda umuntu kubera afaranga meshi, umutungo mwinshi, n’ibindi. Aha urukundo tuvuga ni urukundo rudafite icyo rushingiyeho. Hari abavuga ko Iyo urebye urukundo rw’abakobwa usanga ari abantu bagira amaranga mutima   menshi mu rukundo ziza vuba ariko nanone zigashira vuba. Hari n’abandi bavuga ko abakobwa iyo ubajyanye murukundo kuvamo biragorana bakaba bagereranywa n’umuriro w’inkwi z’imyase kuko zo iyo uzifatishije zikaka, kuzizimya biratinda kurusha uwazimya umuriro urikwaka ku mpapuro ngo nubwo impapuro zigurumana ariko zihita zizima. Gusa iyo urebye kurundi ruhande usanga abasore aribo bagira urukundo rwinshi gusumbya abakobwa kuko bo ngo bashobora no kwitangira abakunzi babo. Aha iyo urebye umubare wa abasore bapfira mu rukundo, nibo beshi kurusha abakobwa. Urugero twavuga Romeo wapfuye kubera Juliet, Jack  yapfuye kubera Rosa, Samson yapfuye kubera Delila n’abandi. Ibi byerekana urukundo ryinshi Abasore bagira arirwo rutuma bitangira abakunzi babo, gusa n’abakobwa bitangira abakunzi babo nubwo Atari cyane nk’abasore, aha twavuga nka Juliet nawe yapfuye kubera Romeo Niyomugabo Albert /Muhabura.rw"
14,urukundo,relationship,http://muhabura.rw/amakuru/urukundo/article/menya-ibintu-bitanu-umukobwa-agomba-kwirinda-akimenyana-n,Menya ibintu bitanu  Umukobwa agomba kwirinda akimenyana n’umuhungu bwa mbere," Ubundi gukunda ndetse no gukundwa biratandukanye,bityo hari amwe mu makosa abakobwa bakunda gukora mu gihe ahuye n’umuhungu maze akamusaba urukundo. Bityo niyo mpamvu twabahitiyemo kubasangiza bimwe mu bintu 5 umukobwa atagomba gukora akimenyana n’umuhungu. 1.Kugusohokana ngo musangire ukazana inshuti zawe zose  Bishobora gutuma umuhungu abura ibiganiro cyangwa ntimubone umwanya wo kuganira byimbitse ngo mumenyane. Ashobora no gutekereza ko uri umukobwa utazi kwifatira icyemezo ukitwaza abandi. 2.Kumusaba amafaranga  Ntimuramarana igihe ariko utangiye kumusaba amafaranga
ashobora gutekereza ko aricyo kikugenza nawe akemera akayaguha nawe afite icyo ashaka kugukuraho cyangwa agahita akwicaho. 3.Kuvuga nabi uwo mwakundanaga mbere   Bigaragaza ko utagira ibanga kandi niba utabasha kubaha uwo mwakundanye nawe ntiwiyubaha. 4. Kunywa ugasinda   Ni ikibazo gikomeye cyane kuko ushobora kuvuga cyangwa
ugakora ibintu uzicuza nyuma. Umuntu ashobora no kuguhemukira wasinze akagukoresha icyo ashaka kuko udafite ubushobozi bwawe bwose. 5. Kwambara ibintu bigaragaza cyane ibice by’umubiri bitandukanye  Bishobora kurangaza uwo musore bikanamuha ubutumwa ko icyo ushaka ari kuryamana nawe maze nawe akaba aribyo aharanira, ntiyite kubyo muvugana maze yakugeza mu buriri ibyanyu bikaba birangiriye aho. Salongo Richard /MUHABURA.RW"
14,urukundo,relationship,http://muhabura.rw/amakuru/urukundo/article/ingingo-8-zagufasha-kumenya-niba-umukunzi-wawe-asigaye,Ingingo 8 zagufasha kumenya niba umukunzi wawe asigaye aguca inyuma," Burya kenshi murukundo bijya bibaho ko ibintu bigera aho bitari kugenda neza gusa aha si no murukundo kuko no mubuzima busanzwe ntago ibintu byose bihora bigenda neza uko twebwe tubyifuza. Aha rero hari ubwo waba ufite umukunzi gusa ukujya ubona hari byinshi byahindutse ku mibanire yanyu cyangwa se wowe ukaba umukeka amababa uvuga ko ashobora kuba aguca inyuma ariko nta gihamya ufite. Aha mu gukora ubu bushakashatsi twifashishije imbuga zitandukanye ndetse n’inama z’abagenda batwandikira ubundi tubasha kugutegurira ingingo 8 z’uburyo ushobora kumenya niba umukunzi wawe asigaye aguca inyuma. 1. Atinda kuva kukazi Aha biragoye cyane wenda nk’abantu babana kuko burya umugabo murugo aba ashobora gutaha igihe ashakiye ariko nanone birashoboka ko wenda yaba arimo gukora akazi kabimusaba, cyangwa se afite akazi kenshi, gusa ntiyabura kubikubwira nk’umukunzi. Nyamara hagati aho na bwo ni ukwitonda ukabanza kumenya niba icyo gihe aba atagiye gusangira n’undi muntu, cyangwa se yasigaye ku kazi ari kumwe n’inshoreke. Ntugafate imyanzuro yihuse ahubwo mwereke ko nawe ubabajwe n’uko asigaye akora cyane mu buryo bwo kumenya niba koko ugusaba imbabazi kwe guhamye. 2. Igihe cyo gusangira nawe ibyishimo kiragabanuka Kumvikana, gukorera no kumvumburira ibintu hamwe ni kimwe mu Bizana umunezero mu muryango. Ntibyaba bisanzwe rero nk’igihe muba mwaramenyereye gukorera hamwe maze noneho wajya kumubona ugasanga wenda ari nko gukora ibintu wowe utari usanzwe uzi. Niba bigenze bityo icyakorwa ni ukumuganiriza akakubwira aho ibyo bishya yakoze yaba yabikuye cyangwa uburyo yaba yabitekereje mu buryo bwo kumenya niba nta wundi babipangiye hamwe. 3.Agerageza kwiryoshya imbere yawe Ntawe utashimishwa n’uko umugabo we arimo kwiyitaho, ariko wakwibaza uti ubwo bwiza bumuganisha he? Mu mubano urambye nta wakagombye kwiyitaho cyane ngo yibagirwe undi n’ubwo bose bitagaragara kimwe. Ariko niba umugabo wawe atangiye kujya yigurira imyenda wowe utabizi cyangwa se akajya akunda sport bidasanzwe hamwe n’amavuta amukesha hari igihe aba ashaka gukurura undi muntu utari wowe. Ni ukwitonda. 4.Kuvugira kuri Telephone yihishe Mu bisanzwe, mugenzi wawe iyo yitaba Telephone aba agomba kuba iruhande rwawe kandi nta rwikekwe afite kuko wenda aba apanga n’abandi ibyubaka cyangwa se izindi gahunda zisanzwe. Ariko niba umaze kubona ko buri gihe akwihunza kugira ngo yitabe buri gihe bamuhamagaye uba ugomba gutangira kwitonda kuko ngo burya haba hari icyihishe inyuma. 5.Aguhereza impano zo guhosha uburakari Akenshi umuntu uri mumakosa arigaragaza bityo rero igihe warakariye umukunzi wawe umuhora ikosa runaka yakoze aho kugirango agusabe imbabazi ahubwo akaguha ibintu murwego rwo kugirango akoroshye jya witondere impano ziba zisa n’aho zigutunguye cyangwa se zitagira impamvu mu gihe ukeka umugabo wawe amababa. Wenda hari nk’igihe ashobora kubona akantu kagushimishije agahita agutekereza ariko hari n’igihe aba abikoze mu kwiyerurutsa. 6. Yanga kuvuga amagambo menshi Akenshi wenda uretse ko bidakunze kubaho ku bakobwa ariko ubusanzwe Iyo umugabo arimo kubeshya yirinda gusobanura byinshi. Hari igihe akubwira iyo yahoze ariko akanga kukubwira abo bari kumwe, abo haganiraga muri iryo joro, cyangwa se gusobanura impamvu yatinze gutaha, icyo gihe haba hari agakino arimo kugukinisha wowe utapfa gusobanukirwa ahubwo uba ugomba gukora ubushakashatsi witonze. 7.Ntabwo aba agikora imishinga ibafitiye inyungu mwembi Kuba arimo kwanga gushakisha n’ingufu icyatunga urugo rwe na byo bigomba kwitonderwa kuko niba umugabo wawe atacyiyitaho no gupanga nk’ibisanzwe aba arimo nko gupanga kujya mu kiruhuko, ashaka kwimuka se cyangwa indi mishinga ikakaye, na none se ari gupanga kujya mu kirori. Ibi uba ugomba kubimubaza ukamenya impamvu irimo kumutera kutita ku rugo nk’ubusanzwe iyo ari wa mugabo ufite ibyo arimo bifitiye urugo inyungu arabikubwira. 8. Ntago aba akigaragaza amarangamutima ye imbere yawe  Burya iyo abantu bakundana biba byiza iyo basangiye ibyishimo ndetse n’umubabaro waza mukawusangira. Rero iyo ubona umugabo wawe atagikozwa ibijyanye n’amarangamutima abagomba mu rugo haba hari ikibyihishe inyuma. Ikindi wenda aha kubantu baba bakundana urukundo rutabemerera kuba muri kumwe ngo ubashe kubona ayo maranga mutima burya n’uburyo muvugana kuri telephone bishobora guhinduka nawe ukaba wabibona. Yanditswe na Salongo Richard / Muhabura.rw"
14,urukundo,relationship,http://muhabura.rw/amakuru/urukundo/article/impamvu-5-zitera-abagabo-guca-inyuma-abagore-babo-bakajya,Impamvu 5 zitera abagabo guca inyuma abagore babo bakajya mu b’abaturanyi," Gucana inyuma ni ikibazo kirigufata indi ntera mu bashakanye, hari impamvu ziza ku isonga ahanini zitera abagabo kurarikira abagore b’abaturanyi. Bamwe ngo ntibaba banyuzwe nimyitwarire y’abagore babo ngo bitewe n’igitutu kirimo no kwita ku bana cyangwa se bafite nk’ ibibazo by’ubukene abandi ugasanga bafite amatsiko yo kumva uko no kubonana n’abandi bagore batari ababo bimera. Hari impamvu z’ingenzi zitera abagabo kuca inyuma abagore babo bakigira mu b’abaturanyi.  1.Biroroha kubeshya icyo ugiye gukorayo  Aha, abagabo biborohera kubeshya abagore babo aho bagiye. Bikoza ku baturanyi bakikorera ibyabo maze bagataha babeshya ko bavuye nko kunywerayo cyangwa kuhataramira bisanzwe. Aha ngo ntacyo umugore yarenzaho ndetse na nyir’urugo ntabyitaho cyane. 2.Iyo nyir’urugo abafashe nyamugabo abona ibyo yireguza Aha ni mu gihe umugabo avuye iwe akajya gusenya urw’umuturanyi we. Iyo umugabo nyir’ urugo abafashe, uwaje gusenya yiregura avuga ko yaraje kureba umugabo mugenzi we, agasanga adahari maze akaba aganiriza umugore. Nyir’urugo na we ngo ntacyo arenzaho. 3.Nta tumanaho nka Facebook, ibaruwa cyangwa telephone bisaba Birumvikana ko kubera baba baturanye, ntabwo gupanga iyo gahunda bibasaba ibikoresho by’itumanaho. Umwe yinyabya hirya agahura n’undi bakuzuza umupango nta mususu. 4.Kuba bahorana Iki ni kimwe mu byoroshya iki cyaha. Kuba umugabo ahora abona umugore buri gihe, baba bamaze kumenyerana buri umwe azi icyo undi akunda kuburyo no kumutereta byoroha kuko babikora mu rwenya, mbese batebya ku buryo n’ubabonye abifata nk’ibisanzwe 5.Kuba nta gahunda z’urukundo ziba zibyihishe inyuma Ni gake umugabo yatekereza ibyo gukunda umugore w’umuturanyi. igishoboka cyane aba ari ukumurarikira. Nk’ibisanzwe rero gukora imibonanompuzabitsina byoroha hagati y’abantu badafitanye urukundo kurusha ababibangikanya na rwo. Yanditswe na Habarurema Djamali"
14,urukundo,relationship,http://muhabura.rw/amakuru/urukundo/article/sobanukirwa-ibintu-wakorera-umukobwa-nawe-agakora-uko,Sobanukirwa ibintu wakorera umukobwa nawe agakora uko ashoboye kugira ngo akwereke ko agukunda," Kimwe n’abasore cyangwa abagabo abakobwa na bo cyangwa abagore baba bafite ibintu bifuza ku bagabo bashatse cyangwa ku basore bakundana.Umukobwa ugiye kubaka urugo akunda guhangayikishwa n’uko uwo bashakanye ashobora kuba ataramwiyeretse uko ari bityo akagira ubwoba ko nibagera mu rugo azahinduka. Umukobwa kimwe n’umuhungu bahora barota kuzakomeza kuba mu rukundo nk’urwo mu buto. Urubuga the discovery news ruvuga ibi bikurikirana nk’ibyo umuhungu cyangwa umukobwa bakunda ndetse bigakomeza bubatse n’urugo. 1.Kuganira n’imvugo nziza Igitsina gore cyangwa se abagore muri rusange ni abantu bakunda kwitabwaho no kubwirwa neza buri gihe. Umukobwa rero iyo arimo kurambagizwa akunda umusore umubyinirira, umubwira amagambo meza yuzuye ubwuzu n’urukundo, amubwira icyo amukundira n’icyo yamukundiye, zimwe ingingo z’umubiri we akunda n’ibindi.
Iyo anageze igihe cyo kurushinga rero aba yumva umugabo we agomba gukomeza akabikora uku, akirinda icyo ari cyo cyose gishobora kumuhutaza kabone n’iyo yaba ari mu makosa, umugore aba yifuza ko wamukosora umubwira neza. 2. Kumwambika neza: Muri kamere y’abagore bahora bashaka gusa neza, kwambara neza, ni ukuvuga imyenda ijyanye n’igihe, bakanisiga bagacya. Iyo umugore ashatse umugabo rero aba yumva agomba kumurimbisha akamwambika imyenda myiza izamuhesha icyubahiro aho azajya anyura hose. Iyo rero umugore akiri mu gihe cyo guteretwa yishimira umusore umuzirikana rimwe na rimwe akamuha impano y’imyambaro myiza by’umwihariko ijyanye n’uko ateye. Iyo amaze gushaka rero kenshi na kenshi aba yumva byaye inshingano z’umugabo ko agomba kumwambika neza. Abagore b’abanyarwandakazi bakunda ko abagabo babo babagurira imyenda yiyubashye nk’ibitenge , amabubu, inkweto, isakoshi n’utundi tuntu duto duto tubashimisha turimo, isaha , inigi , amaherena n’ibindi. 3. Kwihangana no gutanga imbabazi: Umugore ahora yifuza umugabo uzamwihanganira igihe cyose cyane cyane mu gihe yagize intege nke, ndetse akanamubabarira igihe ya kosheje. Nta mugore ukunda umugabo uhora umuncyurira cyangwa umuhoza ku nkeke z’ibintu atatunganyije neza, ahubwo akunda wa wundi umuhora hafi kandi agahora yiteguye kumubabarira no kumwihanganira muri byose. 4. kumukunda nka mbere kandi ukabimwereka: Abagore cyangwa abakobwa bakunda abagabo badacika intege mu rukundo; n’ukuvuga umugabo cyangwa umusore uhora ubereka urukundo, atari umukunda mu minsi ya mbere yamara gufatisha agaterera iyo. Abagore bifuza ko abagabo babo bahora babereka urukundo amanywa n’ijoro, mbese bakunda kubona urukundo rukura aho gusubira inyuma. 5. Kumwita akazina keza: Iyo umukobwa cyangwa umugore amaze kwinjira mu rukundo neza neza aba yifuza ko umusore bakundana cyagwa umugabo we amuhindurira izina; akamwita akazina ku rukundo mu rwego rwo ku mutetesha no ku mubyinirira. Iyo rero umukobwa cyangwa se umugore afite akazina yiswe n’umukunzi we aba yumva akunzwe ndetse nta n’undi umuntu umurusha gukundwa. Ariko ikimushimisha kurushaho ni uko aka kazina agahamagarwa igihe bari ahandi hantu cyangwa bari mu bantu benshi. 6. Kumutembereza: Abakobwa kimwe n’abagore bakunda gusohoka, ibi rero bituma bakunda umusore cyangwa umugabo ubasohokana. Umugore aba yifuza ko umugabo we amuhindurira uburyo babanamo, atari ukwirirwa mu rugo cyangwa kwirirwa mu byo bamenyereye byo kujya ku kazi no kugaruka mu rugo gusa. Aba yifuza ko rimwe na rimwe mu bihe bya ‘week-end’ anyuzamo akamusohokana cyangwa bagira ikiruh.uko cya kazi bombi bagafata urugendo bakajya kuruhukira ahatari aho basanzwe bamenyereye. Ibi rero bituma urukundo rukura kandi bikagaragariza umugore ko yitaweho. 7.Kumufata mu biganza byombi Aha ugerageza kumureba mu maso umwitegereje, bimwereka ko nk’uko ariwe gusa wifuzaga kureba n’ubu mwamaze gushakana utajya uhararukwa kumureba. 8.Kumukinisha udukino two mu bwana nk’ubute, kwihishana, gupapurana, kubaburana(Gukina bakubitana ibiganza),… 9.Kumubwiza ukuri kuri buri kimwe cyose, n’ikitagenda kuri we niyo byamurakaza kubera uburemere bwabyo. 10.Kumubwira udukuru dusekeje dutandukanye twaba ari ukuri twaba ari n’utwo umuhimbiye ukadushyiramo utudukabya dutuma aseka. 11.Kumutungura n’impano zitandukanye cyangwa utugambo turyohera amatwi ye. 12.Kumuhanagura amarira igihe yarize kubera impamvu zitandukanye zamuriza.Nta mukobwa ujya upfa kwibagirwa umuhungu wamubaye hafi igihe yari mu gihe cy’agahinda kamuteye no kurira,aramuzirikana cyane. 13.Kumwibutsa ibiganiro mwagiranye mu gihe cyashize mu minsi yanyu ya mbere mu rukundo hamwe cyangwa n’ibyo mwagiye mukorerana cyangwa muganira mbere mutarakundana.Ibi bimwereka ko kumukunda bitagutunguye cyangwa bitakugwiririye ahubwo ari ibintu witondeye kandi wamwizeho bihagije maze ukamuhitamo wabifatiye icyemezo. 14.Kohererezanya ubutumwa bugufi(message)zirimo utugambo twiza nka « Bonjour, ma belle ! »(Ngenekereje navuga ko uba umubwiye ngo “waramutse mwiza wanjye”) 15.Kumwereka ko umuhaye agaciro kandi umwitayeho nk’ibisanzwe n’iyo muri hamwe n’inshuti zawe. 16.Kumenya kumucira bugufi igihe wamukoreye ikosa cyangwa wamurakaje,ukamenya kumusaba imbabazi ubishyizeho umutima ku buryo bikugaragara no mu maso.Bizamuha kurushaho kugukunda kuko azarushaho kumva ko wicisha bugufi kandi udafunga umutwe. 17.Kumuba hafi buri gihe Aha iyo umuba hafi ugakunda kumubaza amakuru ye,ukihangana ukamuhamagara niyo yaba agahe gato, ukamwereka ko uhorana amatsiko yo kumenya uko ameze buri gihe bimwongerera ikizere cy’uko muri kumwe kandi nawe akora uko ashoboye akakwiha. Impamvu umukobwa yakwishima mu rukundo zo ni nyinshi.Gusa ikizihagarariye ni uguhora wifuza kandi ushaka icyo wamukorera kugira ngo yishime n’igihe yari yababaye umwereka ko umuri hafi kuri buri kintu cyose.Nukorera umukobwa mukundana ibi nawe azagerageza akore uko ashoboye kugira ngo akwereke ko agukunda kandi akwitayeho nk’uko nawe nawe wabimweretse. Yanditswe na Salongo /MUHABURA.RW"
14,urukundo,relationship,http://muhabura.rw/amakuru/urukundo/article/menya-impamvu-7-zituma-abantu-basomana-bafunze-amaso,Menya impamvu 7 zituma abantu basomana bafunze amaso ntawureba undi," Biragoye ko igihe abantu bari gusomana umwe yabona undi muburanga bwe cg barebana mugihe bakora icyo gikorwa akenshi kigaragaza ko abantu bishimiranye cg babyumva kimwe nkuko bakunze kubyita,bityo bigatuma bose bafunga amaso yabo ntihagire ureba undi. Gusa ntibivuze ko hatari n’abasomana barebana,ariko ubushakashatsi bwakozwe bwagaragaje ko 15% aribo basomana bafunguye amaso.Bityo birumvikana ko ababikora bafunze amaso aribo benshi kuko bagera kuri 85% kubera ko bifite ikintu bisobanuye mu rugwiro abasomana baba bahuje. Impamvu 7 zituma amaso yabantu bari gusomana aba afunze. 1.kureka iminwa ikaba ariyo ivuga gusa Aha birumvikana ko nyuma yo kuvuga byinshi no kugaragaza bimwe mu bimenyetso ko bishimiranye,ikiba gisigaye nu gusomana maze bakareka iminwa ikaba ariyo ikora akazi kuko niyo iba ifite ijambo muri icyo gihe. 2.Ni ikimenyetso cy’umunezero Akenshi biramenyerewe ko umuntu afunga amaso igihe ari kumva ikintu gishimishije.urugero aha twareba nk’igihe umuntu ari kumva indirimbo nziza,igihe umuntu ari gusenga,igihe umuntu asinziriye ndetse ni gihe umuntu ari kunywa akantu karyohereye. 3.Ni ikimenyetso cy’ukuri Akenshi ntabwo umuntu amaso ye aba afunguye iyo ari ahantu h’ukuri cyangwa yizera kandi hari umutekano 4.Byongera ibyishimo cyangwa se bituma ibyishimo bizamuka Mwibuke nk’abantu biga ibinyabuzima,iyo kimwe mubyumviro bitanu kitari gukora bituma ibindi bisigaye bikora neza.urugero nko kubantu batabona cyangwa batumva.Aha rero amaso iyo afunze icyumviro cyo gukoranaho kirazamuka bityo n’ibyishimo bikiyongera. 5.Ni ikimenyetso cyo kureka byose cyangwa gucika intege by’umubiri Aha byerekana ko umuntu aba yaretse ibyo kwi hagararaho bityo umwanya ugaharirwa igikorwa. 6.Bigaragaza guhagarika indi mikino Iyo amaso afunguye hari udukino dushobora gukorwa kandi igihe kirekire iyo umuntu ari kumwe nuwo akunda.Bityo gusomana bihagarika udukino twose dushobora gukorwa amaso afunguye tukaba twabarangaza. 7.Bigereranywa nko gufunguka kw’ibyumviro by’umubiri Gusomana igihe kirekire ni nko gufunguka kw’ibyiyumviro by’umubiri naho gufunga amaso bigafatwa nko gufunga ibintu byose byabera hafi y’aho igikorwa kiri kubera hanyuma hakitabwa ku byishimo biba biri hagati y’abari gusomana ndetse n’iminwa. Tubwire,Ese wowe bikubaho?Niba bikubaho se byakujemo bite cyangwa wumva bimeze bite? Yanditswe na Habarurema Djamali"
14,urukundo,relationship,http://muhabura.rw/amakuru/urukundo/article/ibintu-6-by-ingenzi-bigaragaza-ko-umukobwa-atagifite-6185,Ibintu 6 by’ingenzi bigaragaza ko umukobwa atagifite agaciro imbere y’umuhungu," Akenshi iyo ubushuti hagati y’umuhungu n’umukobwa bigeze ku ndunduro yo gusenyuka, umwe aba atagifite agaciro imbere y’undi agashaka uko yahagarika uwo mubano. impamvu nyamukuru yo gusenyuka kuwo mubano ni uko umuhungu (umugabo) aba atakibona agaciro k’umukunzi we cyagwa se umukobwa (umugore) akabona inshuti ye ntagaciro igifite imbere ye. Aha turibanda ku abasore(abagabo) ibintu bibagaragaraho iyo batagiha agaciro abakunzi babo bityo igihita kiza mu ntekerezo zabo ari uko bahagarika urukundo ari nabwo bashaka inzira cyagwa impamvu zo kuruhagarika burundu.Gusa hari abakobwa bacye bahita babivumbura ariko abandi bagashiduka byarangiye . 1.Umuhungu cyangwa umugabo ahisha umukunzi we ibintu by’ingenzi Iki nicyo kintu cya mbere kigaragaza abahungu batagiha agaciro abakunzi babo.mugihe cyera yajyaga amubwira byose, ariko agatangira kumuhisha ibintu byose by’ingirakamaro mbese akabigira ibanga, akabyihererana.nkawe mukobwa , niwabona umukunzi wawe atangiye kuguhisha ibyo yajyaga akubwira by’ingira kamaro,ujye umenya ko ntagaciro ugifite imbere ye. 2.Niwabona akunda kwibaza byinshi cg akubaza byinshi Rimwe na rimwe iri kosa rikunze gukorwa n’abagore cg abakobwa, bibaho k’umusore igihe arambiwe urukundo ariko mu byukuri nuko aba abona umukunzi we ntagaciro agifite,yibaza ibintu byinshi ku giti cye,kubandi bakunzi be ndetse no kwibaza ku buranga bw’umukunzi we aba abona butagifite umwimerere. 3.Ahazaza he ntabwo uba urimo Iyo agukunda ugifite agaciro kuri we,ashobora kureba ahazaza he muri kumwe ndetse ibi bigatuma mumubano wanyu mugira ibyo mutegura kuzageraho muri kumwe.Ariko iyo atakiguha agaciro,ntabwo mwarebera hamwe ahazaza hanyu nagato.bityo ibi bigatuma umubano utagira intego ya hazaza, kandi bizaba bigoye kuganira ku hazaza kugeza muhagaritse gukundana dore ko aba aribyo yifuza. 4.Amushimira gacye gashoboka cg bya ntabyo Igihe umuhungu afitiye agatima umukunzi we,ahora amushimira kuri buri kimwe akoze,avuga ku bwiza bwe umutaka bihebuje akanagerageza ku mwenyura igihe cyose arebye muburanga bw’uw’ akunda.mugihe ibyo bitakigaragara, umukunzi we ntagaciro aba agifite,atangira kubona ko Atari ngombwa gusekera uwo akunda,nta kumushimira ahubwo aba yarigize icyabuze. 5.Kugirana nawe ikiganiro biragabanyuka cyane Mugihe ugifite agaciro,yifuza guhora hafi yawe igihe cyose,kumva ijwi ryawe buri kanya, kukubona no kukumva biba ari ihame kuri we. ariko iyo atakigufitiye agatima,kuvugana nawe biba bigoye kuburyo biba Atari n’ihame, mbese bikagenda bigabanyuka kugeza ubwo bihagarara burundu. 6.Uhinduka igikoresho cy’imibonano mpuza bitsina gusa Ubu nubundi buryo bugaragaza ko umuhungu atagifata umukunzi we nk’uwingirakamaro.iyo umuhungu akunda bihagije umukunzi we,imibonano mpuzabitsina ntabwo ari ihame, ariko iyo atakimufata nk’uwagaciro, ihita iba ihame ridakuka mu rukundo mbese urukundo ruba rushingiye kuriyo gusa maze umukobwa yashaka kubyanga umuhungu agahita ashinza umukobwa ko atakimukunda bikarangira urukundo rugahagarara burundu. Ese wowe bikubayeho wakora iki? Tanga igitekerezo cy’uko wabyitwaramo. Yanditswe na Habarurema Djamali"
14,urukundo,relationship,http://muhabura.rw/amakuru/urukundo/article/sobanukirwa-impamvu-zituma-abo-mwakundanye-cyera-mugashwana,Sobanukirwa impamvu zituma abo mwakundanye cyera mugashwana bongera kugaruka," Kubona abantu bakundana bahagarika urukundo ni ibintu bibaho.cyera kabaye nka nyuma y’amezi n’amezi cg iminsi myinshi ukabona umwe muri bo agerageje kugaruka ari nabwo umwe atangira kwibaza icyatumye bashwana kandi mbere barakundanaga,akibaza impamvu yatumye barekana ndetse bakemera guhagarika urukundo nuwo bakundanaga kandi atarabyifuzaga. Impumvu nyinshi zitandukanye zituma uwo mwahoze mukundana agaruka ariko bikaba ingenzi kumva neza ko, nubwo urukundo buri gihe ari ukuri no kwizera ,bishoboka ko atarirwo rutumye agaruka ahubwo hari ikindi kibyihishe inyuma gishobora kuba kiza cg kibi. Aha hari Impamvu 6 zituma abo mwahoze mukundana bakomeza kugaruka 1.Gukunda imibonano mpuza bitsina cyane Abarenga kimwe cya kabiri cy’abantu bagaruka gukundana nabo bakundanaga, bakuruwe no kwikundira imibonano mpuza bitsina ku rwego rwo hejuru.iyo bibutse uburyo abakunzi babo ukuntu bari beza mu gitanda cg uburyo bahoraga babacyemurira ibyifuzo byabo bijyanye no guhuza ibitsina igihe cyose babishatse,bityo bagahita bagaruka bihuta bizeye ko ibintu bizajya bigenda neza nkuko byahoze.icyo mwamenya nuko ikiba kibagaruye Atari urukundo ahubwo ni ukuba imbata y’imibonano mpuza bitsina. 2. Ishyari riteye ubwoba Hari abantu bagira ishyari rikabije kuburyo badashobora kukubona uri kumwe n’undi muntu nubwo muba mwarashwanye bwose .bityo bakagaruka ndetse bakagerageza kukwigarurira ukaba utabava mu nzara. Aha itonde kuko si urukundo ahubwo ni icyavuye mu kukubonana n’abandi muntu cg umukunzi mushya. Nanone hariho igihe abo mwakundanaga bagaruka kugirango basenye ibyo umaze kugeraho,nk’igihe babonye wishimanye nuwo mukundana, kuri bo iyo batishimye nawe ntibashaka ko wishima. 3.Ubwigunge Bivugwa ko ubwigunge butuma abantu bagera aho batifuzaga kuba.abo mwakundanaga bashobora kugaruka bitewe nuko bari bonyine kandi bacyeneye uwo bagendana cg baganira .birumvikana ko utaba ugiye kuba uwo gutemberana ahubwo bakumva wagaruka nanone mubuzima bwabo mukongera gukundana. 4.Kurya umutugo wawe Muba mwarashwanye bakagusiga wenyine maze ukaba warabaye umuherwe wifashije kubijyanye n’amafaranga,hanyuma bitunguranye bakaza bitwaje urukundo ndetse bagashaka kugaruka mu buzima bwawe.Urukundo ntacyo rukora ku kugaruka kwabo ahubwo nukuza kunyunyuza ibyiza ugezeho ndetse ni ngufu wakoresheje ngo ubigereho.si abagabo bahura nicyo kibazo gusa kuko hari na bagore bahura nacyo. 5.Kudafata umwanzuro (guhubuka) Kudafata umwanzuro bibaho ku bantu kuko hari igihe baba batazi neza icyo bashaka mu buzima bwabo, bigatuma bisanga basubiranye nuwo bahoze bakunda kandi we atakibishaka cg yarabonye undi. 6.Baba bagarutse bya nyabyo Iyi mpamvu ntabwo ikunze kubaho kuko ibaho gacye cyane nka 30% mu gihe bigaragaye ko igice kimwe cy’ abatandukanye kitashakaga ubutane bityo bakongera gukundana.gusa ku rundi ruhande biragoye ko abashwanye bakongera gukundana kuko baba batagifitanye ibyiyumvo by’urukundo. Inama nuko igihe bikubayeho ugomba gushishoza neza ukareba ko uko kugaruka kwabo mwakundanye mutagikundana atari nka ya mpyisi yiyambitse uruhu rw’intama rwera kuko baba baje ku kwangiririza ubuzima ndetse no kukubuza amahoro wari wifitiye bitewe n’inyugu zabo bwite Atari urukundo rubibateye. Yanditswe na Habarurema Djamali"
14,urukundo,relationship,http://muhabura.rw/amakuru/urukundo/article/mugore-wakora-iki-igihe-umugabo-wawe-aguciye-inyuma,Mugore Wakora iki igihe umugabo wawe aguciye inyuma ?," Umaze igihe ubana n’umugabo wawe ariko uhora umukeka ko yaba aguca inyuma bitewe n’imyitwarire idasanzwe umubonana. Biranashoboka ko waba waramufatiye muri icyo gikorwa ariko ukaba wibaza uko wabyifatamo, niba mwatandukana cyangwa se niba hari icyo wakora ngo umubano wanyu usubire uko wahoze. Ikibazo cyo gucana inyuma hagati y’abashakanye kiri muri bimwe bigora uwaciwe inyuma kwihanganira. Nubwo ariko atari ikibazo buri mugore waciwe inyuma n’umugabo we atapfa kwigobotoramo, hari inama urubuga love intelligence rutanga z’uko umugore wahuye n’iki kibazo yabyitwaramo. Benshi bibwira ko kuba ukijijwe iki kibazo kitakugiraho ingaruka nk’umuntu udakijijwe , ariko byose bijyana n’uko umutima wawe wakira ikibazo. 1. Kudahita ubishyira ku karubanda Niba warafashe umugabo wawe aguca inyuma , guhita ubishyira ku karubanda ni ikosa. Icya mbere uba umennye ibanga ubundi ryari iry’urugo ikindi biba bigoye ko wabasha kwiyunga no kongera kubana n’umugabo wawe amahoro , uzi impamvu? Ni uko unabigerageje amagambo yabantu yazatuma uhindura icyemezo cyawe. 2. Wihita ufata umwanzuro wo kwihorera Muri kamere ya muntu , iyo uhemukiwe, kwihimura no kwihorera nibyo bihita biza mbere mu ntekerezo. Uretse no kuba gusambana n’umuntu utazi uko ubuzima bwe buhagaze wahakura imbwa yiruka, byanatuma nta tandukaniro ugaragaje hagati yawe n’umugabo wawe waguciye inyuma. Ahubwo byatuma ahita abona ko ntakosa yakoze kuko mwese muri bamwe, ntacyo umurushije. 3. Fata umwanya uhagije wo gutekereza Tubonye ko guhita uhubuka umushyira ku karubanda atari byiza na busa, ko ndetse guhita wihorera waba uzambije ibintu. Igikurikiraho ni ukwiha umwanya uhagije wo kwiherera ugatekereza kukibazo cyabaye hagati yanyu. Kuba umuhunze igihe runaka ukajya ahantu hitaruye bibarinda kuba mwagirana ubushyamirane bwavamo no gukomeretsanya. Mu gutekereza , uzareba niba ntaruhare ruziguye cyangwa rutaziguye rwamuteye kuguca inyuma. Niba ibyo wasabwaga byose warabikoze, ukaba witwara neza kuburyo bwose bushoboka mu rugo, cyane ku ngingo yo gutera akabariro, biramahire. Ariko niba ubona hari uruhare wabigizemo nabwo ntibyakubuza gukomeza intambwe ikurikiyeho. 4. Ikiganiro Niba waragenzuye ukabura impamvu yamuteye kuguca inyuma, igikurikiraho ni ikiganiro. Musabe umwanya mujye ahantu hihereye nkuko mwajya mubigenza ibintu bitarazamba. Hanyuma mu buryo no mu ijwi rituje, mubaze icyamuteye kuguca inyuma, icyo yakuburanye yagiye gushaka ahandi. Abagabo ni abana beza, nuca bugufi azakubwira icyabimuteye . Bityo uzabasha kumenya niba hari uruhare ubifitemo cyangwa ntarwo. Nubwo atari ingeso yahoranye ariko abagabo bagenzi be nabo bashobora kuba barayimwanduje. Nyuma y’ikiganiro nibwo uzabona n’uko umubabarira. Kubabarira ni irangamuntu iranga abantu bose bakundana. Nutabasha kumubabarira ngo murebe imbere hazaza, umubano wanyu uzaba ushingiye ku buryarya. Kongera kubaka umubano , Niba uhisemo ko mwakomeza kubana kubera impamvu z’abana mwabyaranye, inzozi mufite z’ahazaza, byinshi muhuriyeho, urukundo umukunda n’ubwo yaguciye inyuma,..ukwiriye: 5. Mube hafi Guhunga urugo ntacyo byakugezaho. Guhunga ikibazo siwo muti wacyo. Ugomba kuba mu rugo rwawe ukongera imbaraga aho yakubwiye bipfira mu kiganiro mwagiranye, kandi ukarushaho kumwereka urukundo no kumuba hafi . Bizamurinda kongera gukebaguza. 6. Mwubakire ku byiza Nubwo yaguhemukiye ariko ntago ibyo akora byose ari amakosa. Ubu mugiye gutangira kuri zeru. Ibibafitiye inyungu nibyo mugomba guha umwanya. Mwubake ubumwe kurusha uko byahoze. Ahanini umugabo ajya guca umugore inyuma kuko nta bumwe bubatse, ibihe bimurinda kwifuza abandi bagore,.. 7. Iyubakemo icyizere Kuba yaraguciye inyuma . icyizere wamugiriraga cyarangiritse. Ugiye kucyubaka bushyashya. Ibuka ko nta cyizere kiri hagati yanyu , umubano wanyu waba wubatse kumusenyi, nta shingiro waba ufite. Irinde kumucyurira kuko ikosa yararyemeye ndetse abigusabira imbabazi agusezeranya ko atazabyongera. 8. Muhate urukundo Impamvu nyamukuru yo gucana inyuma kw’abashakanye(iyo atari ingeso) biterwa no kugabanuka ko kwitanaho, guterana umugongo mu gihe cy’imibonano mpuzabitsina, ingeso mbi ziranga abagore bamwe na bamwe,.. Iki nicyo gihe cyo kumwereka urukundo utigeze umugaragariza. Nicyo gihe cyiza cyo kongera imbaraga aho wadohotse. Ongera wiyiteho, abagabo bakunda umugore usa neza ufite isuku. Mureshye wituma abakowa bakiri bato bamugutwara kandi ntacyo bakurusha uretse kwiyitaho. Itange mu gihe cy’akabariro niba wari usanzwe uri umunebwe. Nubwo bitoroshye kubabarira no kongera kubaka umubano igihe umugabo wawe yaguciye inyuma ariko birashoboka. Abagushuka guhita usenya bime amatwi. Hari ingo nyinshi zibanye neza kandi barigeze guhura n’iki kibazo ariko kuba barabashije kukigobotoramo neza bikaba bitumye babanye mu mahoro. Nubwo kandi mwatandukana hari igihe undi washaka yajya aguca imbere aho kuguca inyuma. Ikindi ntugomba kwireba ubwawe ngo wirengagize ahazaza habana banyu n’uburere bwabo igihe muzaba mumaze gutandukana. Niba nawe ushaka kuduha inkuru cyangwa igitekerezo cyawe , haba ku nkuru twabagejejeho , inkuru ziri  Aho mutuye  ,abahanzi ,abakozi b’Imana batandukanye , twandikire kuri :muhabura10@gmail.com . Komeza kuba ijisho rya rubanda ukoresheje  MUHABURA.RW  . Imana iguhe umugisha . Salongo Richard/MUHABURA.RW"
14,urukundo,relationship,http://muhabura.rw/amakuru/urukundo/article/mukobwa-ibintu-10-byakwereka-ko-umuhungu-agunda-by-ukuri,Mukobwa:Ibintu 10 byakwereka ko umuhungu agukunda by’ukuri cyangwa yishakira kuryamana nawe," Ni gute wowe mukobwa cyangwa mugore, wamenya niba umugabo agukunda by’ukuri? Iki ni ikibazo gikomeye Ku gisubiza kuko hari bamwe mu bagabo benshi baba bifitiye irari ryo gukunda abagore ariko bakaba bafite umugambi wo kuryamana nabo Atari ukugira ngo bashyingiranwe. Gusa hari n’abandi bakunda abakobwa babafitiye umugambi wo ku rushinga ndetse rugakomera nta buryarya. Mukobwa Ibi ni ibimenyetso 10 byakwereka niba umuhungu agukunda by’ukuri cyangwa yishakira ko muryamana gusa. 1.Iyo ashishikajwe no kumenya uko umunsi wawe wagenze, bivuze ko aba ashaka ko mukundana bizira uburya bitagamije ukuryamana. 2.Iyo akwandikiye cyangwa akaguhamagara mu gitondo, bisobanuye ko uri ikintu cyambere atekerezaho igihe cyose, bivuze ko agukunda by’ukuri ndetse anacyeneye ko mwazashyingiranwa. 3.Iyo akwandikiye ariko akabikora ninjoro, aba yishimiye cyangwa ashishikajwe no kuryamana nawe, mu by’ ukuri ntabwo aba agambiriye ko mwazashyingiranwa usibye gukorana imibonano mpuzabitsina gusa. 4.Uko akwita bishobora kukugaragariza niba agukunda by’ukuri cyangwa ashaka ko mwiryamanira.Akenshi azakwita amazina wumva ntakizere atanga k’umubano wanyu w’ahazaza mwembi usibye y’amazina ashirana n’agahararo. 5.Iyo agusabye ko umwoherereza amafoto yawe agaragaza umbwambure bwawe ukoresheje telefone ,aba yishimira Ku kwamamaza gusa nta rukundo aba agufitiye ruzatuma mushyingiranwa usibye kuryamana. 6.Ikintu kibaho iyo muri kumwe cyerekana ko agukunda by’ukuri cyangwa ko mukundana byo kuryamana.Iyo ashaka ko mugirana ikiganiro kiza,icyo gihe muba mukundana bifite intego yo kurushinga.Ariko iyo ibyo akora byose biganisha kuba yagukorakora Ku mabuno, kukwitegereza cyane cyangwa Ku kwiyegereza cyane muhagaze, ntakabuza ibyo aba acyeneye biba ari ukuryamana gusa. 7. Iyo yohereje ubutumwa, ibyo ategura byose bikaba ari ukukubona kandi akavuga n’ibintu bidasobanutse, ibyo byose aba ashaka kuba ari ukwiryamanira gusa. 8.Iyo ahora aguhamagara cyangwa akakwandikira bikaba ikiganiro kirekire kidafite icyo kigamije, burya aba agukunda bya nyabyo nta gushidikanya.aha bisobanurwa n’uko akenshi iyo ashaka ko muryamana akuganiriza avuga ngo ndagukumbuye mukunzi ndetse n’ibindi byinshi. 9. Mu gihe muri gukorana ikiganiro,iyo ibyo ari kuvuga byose biba byerekeranye n’ibice bigize umubiri wawe kandi atari uko abashaka ngo akumenye neza,ahubwo icyo aba ashaka nta kindi usibye gutuma wowe wifuza kuryamana nawe.Bityo akaba ageze ku ntego ye byoroshye. 10.Iyo ashaka kumenya byinshi kuri wowe mu biganiro byose mugirana,icyo gihe aba agukunda bitagira amacyemwa kandi bishobora kurangira mushyingiranywe. Yanditswe na Habarurema Djamali"
14,urukundo,relationship,http://muhabura.rw/amakuru/urukundo/article/amagambo-meza-abakobwa-n-abagore-bishimira-kumva-igihe-6106,Amagambo meza Abakobwa n’ Abagore bishimira kumva igihe cyose," Hari ibintu byinshi bitandukanye abakobwa n’abagore bishimira kumva bivuzwe n’abakunzi babo, nta gushidikanya bumva bakunzwe kandi ari ab’abagaciro bikaba byanatuma bazamura urugero rw’urukundo bafitiye abo bakundana ndetse no kurekana kwabo bikaba bigoye. Dore amwe muri ayo magombo uhereye kuyo wakwita ko yoroshye kugera kuyakomeye bitewe n’uburemere yahawe. 13.”Uratekereza iki”  Iri jambo rituma umugore cg umukobwa yumva acyenewe,igihe umugabo we amusabye inama , ubwunganizi cg igitekerezo. 12.”Ese wiriwe ute mukunzi” Igihe umugabo we amubajije uko amerewe,uko ari kwiyumva,uko umunsi we wari umeze; Ahita yumva ko umugabo amwitayeho, Buri mugore yifuza umugabo umwumva. 11.”Umunsi mwiza w’amavuko”  Nubwo bamwe mu bagore cg abakobwa bahisha imyaka yabo,Bumva ari iby’agaciro igihe umugabo yibuka umunsi w’amavuko w’umukunzi we kandi akanamukorera ikintu cy’agatangaza igihe bishimira uwo munsi. 10.”Urakoze mukunzi” Abagore cg abakobwa benshi bumva badashimirwa, cyo kimwe n’abagabo babo babafata nk’ibisanzwe ndetse bakabona nta mpamvu yo kubashimira kubyo bagombaga gukora ,Mugabo jya ushimira umugore wawe igihe ya gutekeye, aguhanaguriye inkweto, akwandikiye ubutumwa kuko bituma ugira amuhate mubyo akora ibi bikaba ari utumenyetso tugaragaza ko umukunda bigatuma amwenyura. 9.”Ni iby’agaciro kuba ngufite” Aya magambo yerekana umumaro umugore cg umukobwa imbere y’umugabo we. 8.”Uyu ni umugore wanjye” Mugabo,uri mubandi gira uti” umugore wanjye/umukunzi wanjye”, ibi byongera umutuzo mu mutima, Umugore ashengurwa nuko umugabowe atewe isoni no kuvuga mubandi ko uwo barikumwe ari umugore we,bityo umugore akumva adatuje igihe umugabo we ahishe icyo aricyo mubuzima bwe akanahitamo kuvuga izina rye gusa adashyiszeho icyo aricyo kuri we. 7.”Mbabarira” Biragorana ko umugabo asaba imbabazi, Abagabo benshi gusaba imbabazi birabagora kuburyo bumva baba bagayitse ariko bishimira gusaba imbabazi abakunzi babo ,Akenshi abagore cg abakobwa bahora bategereje ko basabwa imbabazi mugihe hari ikosa ryabaye. 6.”Nshobora kugusohokana?” Umugore cg Umukobwa yishimira ko bamusohokana, igihe umugabo we abiteguye kandi bikaba byiza kurushaho iyo ari umugabo wabitekereje umukunzi we atabimusabye. 5.”Ndagukumbuye”  Umugore cg umukobwa akunda iri jambo kuko rituma yizera ko umugabo akimutekereza ndetse anifuza kumubona,Byoroshya umutima we igihe yumva ko umugabo we acyeneye bya nyabyo kuba aho amubona neza. 4.”Uri mwiza” Kuko umukobwa biba byaramutwaye imyaka n’imyaka ngo agire ubwiza karemano bw’imbere, bikamutwara imyaka myinshi yita k’umubiri we Agatakaza amasaha atabarika aho atunganyiriza umusatsi,igihe kinini imbere ye, indorerwamo, amafaranga menshi agura mukorogo ndetse n’imyambaro,Biramushimisha bihambaye iyo umugabo we abibonye akanashima umuhate yakoresheje amubwira atyo. 3.Ese wakunda,Tuzashyingiranwe? Umugore cyangwa umukobwa akundanye igihe kinini abategereje n’amatsiko umunsi umugabo we azamubaza ibi kuko niho yizerako ibyo barimo atari imikino. 2.Nda bikora Iri ni ijambo ritera akanyamuneza, rikomeye kandi rigaragaza ubushuti bukomeye aho umugabo asezeranya umugore we gukora icyo amusabye cg amwifujeho. 1.Ndagukunda  Iri jagambo ni umusemburo utuma abakundanye biyumvanamo birenze.Umugore ntajya arambirwa kuryumva niyo warimubwira igihe cye cyose mbese kuri we rimushimisha, Kuruta ibindi byose kuburyo utarimubwiye nibyo wamuhaga ucyeka ko bimushimisha wabireka,Ugukomera kwiri jambo ni ntagereranwa. Yanditswe na Habarurema Djamali"
14,urukundo,relationship,http://muhabura.rw/amakuru/urukundo/article/mugore-reba-ibimenyetso-22-byakwereka-ko-umugabo-wawe-6085,Mugore: Reba ibimenyetso 22 byakwereka ko umugabo wawe arambiwe kubana nawe," Umubano mwiza w’umugore n’umugabo akenshi ukunze kubaho igihe bose bumva bishimanye ntawishisha undi buri kimwe bakigiraho uruhari rungana.Ariko hari igihe ibyo byose binanirana ugasanga ahari urukundo haje urwango kuburyo amakimbirane n’umwiryane mu rugo usanga aribyo biganje aho kugira ngo harangwemo umutuzo. Ibyo byose kandi bishobora guterwa n’umwe muri bo utitaye ngo ni umugore cyangwa ngo ni umugabo bitewe n’imiterere ya muntu. Ibi ni ibimenyetso byakwereka umugore ko umugabo we yarambiwe kubana nawe 1. Iyo muri kumwe aba buri gihe ahugiye kuri telefone acatinga,yikinira udukino 
kuri 
interineti ndetse yihamagarira cyangwa ahamagarwa.
2. Nta munsi numwe yagusaba imbabazi bibaye ko akubabaza cyangwa 
yaguhemukiye
3. Ntabwo yaguha ubufasha igihe ubumucyeneyeho
4. Ibye byose biba ari ibanga ntabwo yakubwira ubuzima bwe bwose nk’umukunzi 
we
5. Ntabwo akwitaho nk’uw’agaciro.Agufata nk’uko afata abandi.Mbese uba uri 
umuntu usanzwe.
6. Ntabwo yatuma wumva utekanye ahubwo ibyo akora byose ni ibikubangamira
7. Ibintu byaba bibi cyangwa byiza bikubayeho mu buzima agaragaza ko we ntacyo 
bimubwiye
8. Ntabwo yategura byibura n’akanya na gato ngo mube muri kumwe mwishimanye 
kuburyo usanga kumarana nawe umwanya runaka atajya abiha agaciro.
9. Ntabwo yubaha inshuti zawe cyangwa ngo ahe agaciro umuryango wawe
10. Ntabwo ugira uruhari mu gutegura imishinga ye y’ahazaza 
11. Inshuti ze n’umuryango we,nta kintu baba bazi kuri wowe bihagije cyo kuba 
mwaba mu kundana.Mbese agerageza kubashisha ko mukundana
12. Ntabwo akubaha iyo muri kumwe n’umuryango we ndetse n’inshuti ze 
13. Ntabwo yubaha ibintu byose bigufitiye umumaro
14. Nta na rimwe yishimira ko mugirana ikiganiro 
15. Ntabwo uba uri kimwe mu byo atekereza bwa mbere
16. Yirinda bikomeye kuba mwakoranaho cyangwa mwakegeranya ibice by’umubiri 
wanyu
17. Buri kintu ukoze cyose kimutera umujinya agahita arakara
18. Akunda kukugereranya n’abandi bagore aho ushobora kumva yijujuta avuga ko 
umugore wa kanaka akurusha kwambara akaberwa n’ibindi byinshi.
19. Ibyo wamubwiye byose abisiga aho wabimubwiriye ntajya abyibuka nagato
20. Ahora akubwira ko acyeneye umutuzo ndetse n’umwanya uhagije
21. Ntajya yifuza na rimwe ko mwagirana ubwuzuzanye
22. Ntabwo yarota na rimwe mu buzima bwe yagusohokanye ngo ajye kugushimisha Gusa nyuma y’ibi byose iyo bikomeje nta gisubizo gifatika cyabonetse,niho usanga hakurijemo kugirirana nabi byeruye mu gihe byabaga mu rwihisho bitagaragarira buri wese.Aha rero haba hacyenewe ko umwe ashaka uko yajya kure y’undi haba hifashishijwe amategeko cyangwa ubwumvikane hagati yabo bombi kuko iyo bitabaye bityo, birangira umwe ahasize ubuzima. Yanditswe na Habarurema Djamali"
14,urukundo,relationship,http://muhabura.rw/amakuru/urukundo/article/dore-ibimenyetso-6-byakwereka-ko-umukobwa-mu-kundana,Dore ibimenyetso 6 byakwereka ko umukobwa mu kundana bizarangira abaye umugore wawe," Igihe bibaye ngombwa ko umuntu ashaka gukora ubukwe agomba guhitamo neza.Ni ingenzi kugira imyanzuro y’ukuri n’ubwo ikintu mubuzima kitamera neza nk’uko umuntu aba abyifuza, ariko hari ibimenyetso bishobora ku kwereka wowe mugabo uko wagerageza guhitamo umugore w’ukuri mushobora kuzarambana. Ni iby’ingenzi ko wamenya umwanzuro wanyuma kugira ngo ushakane n’umukobwa wifuza. Ariko ibyo bimenyetso bishobora gutuma gahunda yo guhitamo ikorohera nk’uko ubyifuza. Ibimenyetso 6 bishobora ku kwereka umukobwa wahitamo gushakana nawe mukazabana ubuzira herezo 1.Umukobwa ukubona akakwishimira Iyo akwishimira bya nyabyo ndetse akakuvugaho ari kumwe n’inshuti ze cyangwa abo bakorana n’abandi,uwo aba ashobora kuba umugore waba wifuza kuba washaka.Iyo atekereza ko uri umugabo w’agatangaza kuburyo abandi bagore bakwifuza, ibyo nawe bituma uhita ufata umwanzuro wo gushakana nawe. 2.Yicisha bugufi imbere y’inshuti zawe Inshuti z’umugabo ni ingenzi mu buzima bwe bwa buri munsi kandi buri mugabo ashaka umugore wumvikana n’inshuti ze kuko nacyo ni ingenzi mu buzima.Iyo yishimira uko ubanye n’inshuti zawe ndetse agakunda ku kwisanzuraho akabikora n’igihe muri kumwe n’inshuti zawe.ibyo nabyo bishobora gutuma ufata umwanzuro. 3.Abaho mu buzima bwe Aha uyu mukobwa yiyumvisha ko buri kintu cyose atagicyenera ngo agutege amaboko ko ukimuha kandi yumva ko mwembi mushobora kubana neza ari uko yifitiye ibintu bye ntacyo agucyeneraho nawe kandi ukaba ufite ibyawe.Ikindi yumva ko ahubwo aho kugirango n’utwo wari ufite aho kugira ngo atukunyage yagufasha kugera ku ndoto zawe ndetse nawe akaba yakwigeza kubyo yiyemeje.Ibyo nabyo bishobora gutuma ufata umwanzuro wokumushaka kandi mukazarambana. 4.Uramukumbura iyo mutari kumwe Iyo umukobwa mutari kumwe,wumva ubuze amahoro ahubwo ukamutekerezaho.Agaragara nk’uwa kwinjiye mu bitekerezo utiriwe unamutekerezaho cyane ukumva uramukumbuye gusa.Iyo utekereza muri ubu buryo biba byoroshye gufata umwanzuro wo kumushaka. 5.Buri muntu yitangira undi Iyo umugore adashobora ku kwitangira,nawe ntabwo wamwitangira.Sinzi niba umugore uteye gutya wamushaka ngo agire icyo yakugezaho.Kugira ngo ubukwe bubeho ni uko hagomba kubaho kwitanga.Bityo iyo umukobwa akwitangira nawe ushobora ku mwitangira,noneho icyo gishobora gutuma ufata umwanzuro wo kumugira umugore wawe w’iteka ryose. 6.Aba ari umufana wawe wambere Aho uri hose aba yifuza kuhaba,akumva yakurwanirira aho bibaye ngombwa ndetse ntabwo atekereza kuba yagusiga wenyine mu bihe bigoye,mbese aguhora hafi no mubihe bigoye akwizirikaho atekereza ko uzabivamo bitewe n’uko akuri hafi.iyo ubonye ko ari umufana wawe w’imena bitewe n’ibyo agukorera byo kukuba hafi bishobora gutuma ufata umwanzuro wo kubana nawe. Ibi bimenyetso byose twavuze haruguru bishobora gutuma ufata umwanzuro wo gutuma ubuzima bwawe bwose ubumarana n’uwo mwari.Ariko icyo ushobora kumenya ni uko uwo mwanzuro Atari buri mugabo wese washobora kuwufata ahubutse. Yanditswe na Habarurema Djamali"
14,urukundo,relationship,http://muhabura.rw/amakuru/urukundo/Inzira-4-zoroshye-zagufasha-kwegera-umukobwa-mu-ruhame-ukaba-wakigarurira-umutima-we,"Inzira 4 zoroshye zagufasha kwegera umukobwa mu ruhame, ukaba wakigarurira umutima we"," Bamwe mu bahungu cyangwa abagabo bagira ubwoba bwo kwegera cyangwa kumenyana n’umukobwa mu ruhame, mu gihe abandi batazi aho bahera biyegereza umukobwa. Ahubwo ugasanga bizera ko kumenyana nawe byoroshye byabera ahantu hatari abantu benshi. Ariko burya mu ruhame niho hantu heza horoshye kuba wamenyana n’umukobwa ukamutwara umutima kuruta igihe ari wenyine. INZIRA ZOROSHYE WAKORESHA 1.Gerageza guhuza nawe amaso Ibisanzwe iyo ubonye umuntu uba ushaka ko mwahura.ariko burya kugirango uhure nawe neza,gerageza kumureba muhuze amaso.igihe muzaba muyahuje,uzamuhezeho ijisho.niwa komeza kubikora buri kanya,bizaba ikimenyetso kinini azahita ashaka guhura nawe.Nawe niyakureba inshuro eshatu, bizagaragaza ko ya kwishimiye.aha impamvu amaso ari amanyembaraga mu rukundo nuko ahura n’ubwonko vuba agatanga ubutumwa ako kanya. 2.Gerageza kwita kubyo ahugiyemo Iyo usesenguye amarenga y’umuntu cg ibimenyetso by’umubiri,ntabwo wahita umenya neza ko yakwishimiye.ahubwo hari imyitwarire ye ureba ugahita umenyako adacyeneye ko muganira.ibyo ubibonye mureke kuko ntacyo wageraho.urugero nk’igihe ari kwiyumvira indirimbo cg ari gusoma igitabo,igihe ari kwirebera ku ruhande atari kukureba, igihe yafunze amaboko n’ibindi.igihe ubonye ibi, ntukamwegere kuko ibyo yakubwira nti byagushimisha. 3. Ihe gahunda yo guhura nawe ubwakabiri Niba ubwo muherukana warabonye yarabyishimiye nawe warabyishimiye,gerageza kwiha gahunda yo kongera guhura nawe umuhe numero yawe ya telefone cyangwa imeli. Ubu buryo buzatuma ahora yibuka uko byari bimeze muhura bwa mbere.Bityo uzamenya ko yakwishimiye niya guhamagara cyangwa akakwandikira.nawe umwake numero ye ya telefone cyangwa imeli, niyaguhakanira uzamureke ubwo ntabucuti azaba ashaka. 4.Gerageza kwiyubaha no kwiyubahisha mu bandi Iki nicyo kintu kingenzi cyagufasha kwiyegereza cyangwa gukurura umukobwa mu ruhame cyangwa ahandi hantu ahariho hose. Ariko niba ibyo utabyiyiziho ntumwegere, wibuke ko hari abakobwa benshi babyitaho hakabaho n’abandi batabyitaho. Bityo niba wiyizeye ko wiyubaha komeza urugendo. Yanditswe na Habarurema Djamali"
14,urukundo,relationship,http://muhabura.rw/amakuru/urukundo/article/amakosa-7-abasore-b-abanyarwanda-bashinjwa-n-abakobwa-mu,Amakosa 7 abasore b’abanyarwanda bashinjwa n’abakobwa mu rukundo," Ubushakashatsi Muhabura.rw yakoze bwagaragaje ko hari amwe mu makosa aranga abasore b’abanyarwanda mu rukundo. Twegereye abakobwa banyuranye bafite inshuti z’abahungu bakundana bari hagati y’imyaka 18-30. Batubwira amwe mu makosa babona aranga abasore muri rusange. Amakosa 7 abasore b’abanyarwanda bashinjwa n’abakobwa mu rukundo 
Aya ni amakosa/ingeso mbi yahuriweho na benshi muyo abasore b’abanyarwanda bakora mu rukundo 1.Gukunda imibonano mpuzabitsina cyane N’ubwo muri kamere y’umugabo arangwa no gushaka gukora imibonano mpuzabitsina inshuro nyinshi kurusha umugore, abakobwa twaganiriye batubwiye ko babona abahungu b’abanyarwanda bikundira kuryamana gusa kuruta urukundo. Abakobwa benshi twaganiriye bahurije kuri iyi ngingo. Umuhungu aragutereta ,kabiri gatatu indi nshuro atangira kugusaba ko mwaryamana, aya ni amagambo ya Mukabarisa Sophie umwe mu banyarwandakazi twaganiriye. Abenshi barabipfa kuko abanyarwandakazi bamaze kurambirwa ko abasore basigaye bitiranya urukundo no kuryamana. Hakaba n’abagwa muri uyu mutego wo gupfundura agaseke igihe kitageze kubera 2.Kurutisha abakunzi babo umupira w’amaguru N’ubwo umupira w’amaguru ari mwiza kandi ukundwa na benshi, abasore b’abanyarwanda bo nabo baza mu ba mbere bawitabira. Ikibabaza abakobwa ni uko inshuti zabo zikunda umupira cyane bakagera n’aho usanga ibyo urukundo batabiha agaciro. Umulisa yatugejejeho agahinda ke muri aya magambo” Umuhungu dukundana akunda Arsenal byo gupfa. Naramubajije nti “ ese ndamutse ndwaye , nkagusaba ko ungeraho ariko uri kureba umupira ukomeye wa Arsenal byagenda gute?” Atazuyaje yahise ambwira ko yabanza akawurangiza ,akungeraho nyuma. Nahise numva ko ntamurutira ikipe ye kandi narabyakiriye.” Hari abasore benshi bafite inshuti z’abakobwa barutisha ruhago. Ukuba utamubwira ibyo kwita ku mukobwa w’inshuti ye kandi hari umupira ukomeye w’ikipe afana. 3.Kutamenya gutereta, gutetesha no gukundwakaza Muri ubu bushakashatsi kandi twasanze abakobwa b’abanyarwandakazi bashinja abasore ko batazi kwerekana urukundo. Mu bushakashatsi twakoze , abakobwa badutangarije ko abasore b’abanyarwanda batazi gukundwakaza, gutetesha abakobwa bakundana. Usanga ngo umusore w’umunyarwanda mukundana ariko gutanga keya(care) byo byaramwihishe. N’ubwo yaba ahembwa neza cyangwa afite uko ahagaze neza , usanga atazi gusohokana inshuti ye, kumutungura ngo abe yamugenera impano, cyangwa kumukorera ikindi gikorwa kimushimisha. Abakobwa twaganiriye batubwiye ko abasore b’abanyarwanda bazi gutereta ari bake kandi wababara. 4.Kutagira urukundo rumwe Ni akateye abasore b’abanyarwanda ngo benshi bigize abahehesi. Ni ingeso igenda ikura uko imyaka igenda ihita indi igataha. Kubona umusore ngo waha urukundo ukizera ko atazaguca inyuma biragoye. Kuba umuhungu akundana n’umukobwa ntibimubuza no kugenda yibariza izina abandi bakobwa. Aho imbuga nkoranyabantu zaziye, ho ngo byahinduye isura. 5.Kugendera mu bigare Iri ni irindi kosa abasore bashinjwa. Guha agaciro gahunda z’inshuti ze cyane ku buryo iz’umukobwa w’inshuti ye y’umukobwa ziza nyuma. N’ubwo iri kosa ngo ridahurirwaho n’abasore benshi, ariko hari ababigira. 6.Gukunda ibisindisha cyane Abasore b’ubu basigaye ngo bikundira akabari. Ni bake mu basore b’abanyarwanda wasanga badafata ku gahiye( inzoga). Hari igihe umukobwa aba akunda umuhungu ,ibyangombwa byose amwifuzaho byose abyujuje ariko bagapfa ko yikundira agatama. Usanga bibangamira abakobwa gukundana n’abasore babaswe n’inzoga n’ubwo atari bose. Ibi ahanini ariko ngo biterwa n’ibigare twabonye haruguru. Twifuje kumenya impamvu usanga bamwe mu bakobwa nabo banywa ibisindisha kandi bakinubira ko abasore banywa inzoga, Diane adusubuziza muri aya magambo. Agira ati ” Kera sinannywaga inzoga ariko kubera gukundana n’umuhungu uzikunda byabuze urugero, nanjye natangiye kubyiga. Si uko nari nzikunze ariko iyo twaganiraga yanyweye inzoga njyewe ntazo nanyweye, byarambangamiraga cyane. Aho kumureka nahisemo kugendera mu nzira ye. Abakobwa benshi ubona hanze aha bakunda agasembuye si uko aba ariko bahoze , babyigishwa n’abasore bakundana."" 7.Kwirarira Abasore benshi bazi ko gutereta ari ukwirarira. Abasore b’abanyarwanda ngo burya kugira ngo agaragaze ko akunda umukobwa ni ukumukemurira utubazo twe twose. Bibangamira abakobwa kuko aho gukomeza kumufata nk’umukunzi ahinduka umuterankunga ubundi akishakira undi uzi kwerekana urukundo adasheta amafaranga no kwirarira . Iyi ikaba ari nayo mpamvu abakobwa badusobanuriye ituma basigaye barabaye abakuzi b’amenyo(Mu mvugo y’abubu). Chantal agira ati “Iyo ukundanye n’umusore atangira kukwereka ko afite ubushobozi n’amafaranga aho kuguhata urukundo. Nawe rero wabona ko aricyo agukangisha ukayamurya ubundi agasigara yicuza. Impamvu ni uko aba ashaka kugufata nk’igicuruzwa. Sinzi impamvu abasore batazi gutereta batiyemeye. Twayabarya ngo abakobwa b’ubu..” Aya ni amwe mu makosa abanyarwadakazi twaganiriye badutangarije. Ese wowe  uremeranywa nabo? Hari ayo ubona bibagiwe cyangwa bashyizemo atariyo? Andika igitekerezo cyawe ahabugenewe. Yanditswe na Habarurema Djamali"
14,urukundo,relationship,http://muhabura.rw/amakuru/urukundo/Inzira-7-wakoresha-kugira-ngo-umukobwa-utinya-kubera-ubwiza-bwe-umwegukane,Inzira 7 wakoresha kugira ngo umukobwa utinya kubera ubwiza bwe umwegukane," Akenshi usanga hari bamwe mu bahungu babona ubwiza bw’umukobwa bakumva kumubona bisaba ingufu z’umurengera ahanini ziyobowe n’amafaraga nk’uko abenshi bibeshya ariko abahanga bagaragaza uburyo wamwigarurira utiriwe wivuna.Bityo Kuba wa mubona  ukamutinya ntibivuze ko wakurayo amaso ngo ntabwo yaba umugore wawe w’ibihe byose dore ko aba ahora ari mundoto zawe. None rero musore shiruka ubwo ugerageze amahirwe yawe wirengagije ubwiza bwe maze urebe ko utazamwegukana kandi mbere waramubonaga ukumva ukutse umutima, yewe no guhura nawe kubera ubwiza bwe bikaba ari nk’ikizami gikomeye. Izi ni inzira 7 zishobora kugufasha kwiyegereza uyu mukobwa bikarangira umugize umugore wawe. 1.Kuba umusirimu Aha rero,gukora nk’umuntu udasobanutse ntabwo byatuma ugera ku ndoto zawe zo kumwegukana. Ahubwo ba umuntu wiyubashye unakore n’ibintu byishimirwa ariko utabikoze kubera we gusa ahubwo no kubandi bakubona.Bityo kuba umuntu wiyubashye nirwo rufunguzo ruzatuma ukugirira icyizere. 2.Kugira ibitekerezo bifite ireme Icyambere wemenya ni uko uyu mukobwa aba yiyumva ko ari mwiza kuburyo abahungu benshi bamubwira ibintu bimwe.Bityo kugerageza kumusohokana cyangwa kumubwira ko ari mwiza ntabwo byagufasha kumwigarurira.Mbere yo kumusohokana ni uko wabanza ukamenya byinshi kuri we kuko ibyo bintu akunda ntaho byaba bihuriye n’ubwiza bwe maze ukamushimisha ugendeye kubyo akunda. 3.Buri gihe gerageza kuba aho ari Aha si ngusabye ngo umugende inyuma cyangwa ngo umucunge.Aha bivuze kumufasha mu buryo bumwe cyangwa ubundi kandi ukaba aho ari mugihe yaba agukeneye akakubona byoroshye. 4.Kugira uburyo bwiza bwo gushimisha umuntu Abagore ni abantu bakunda abagabo batuma baseka cyangwa bishima.Kuba umuhungu mwiza ufite uburyo bwiza bwo kumenya gushimisha umuntu bizagufasha kwigarurira uwo mukobwa wari usanzwe utinya kubera ubwiza bwe.Gusa abahungu bakunda gusetsa bagenzi babo b’abahungu ariko sibyo ahubwo menyera gusetsa n’abandi bantu nk’abakobwa kuko bituma bava ku izima. 5.Ntu kizeze umukobwa ibyo udafitiye ubushobozi Ugomba kwirinda gusezeranya umuntu icyo udashoboye kubona.Buri mugore wese ashaka umugabo uvugisha ukuri kandi ntabwo uzagaragara nk’umunyakuri wizeza umuntu ibyo utazakora.Biyo ba umunyakuri ndtse unirinde gukora isezerano y’ibyo udashoboye kubera kwirata. 6.Kwigirira ikizere Kwirira ikizere bizagufasha kongera amahirwe yo kubona umukobwa ukurenzeho.Buri mugore mwiza aba azi ko isura ye ikanga abagabo bityo nawe akwitondaho iyo abonye ntabwoba wagize bw’uko ari mwiza ndetse mutari no ku rwego rumwe.Gusa kukubwira ngo wigirire ikizere ntibivuze kuba umusazi kuko ako kanya ushobora guhita wiyicira amahirwe wari ufite yo kumubona kubera akavuyo.bityo irinde kwigirira ikizere birenze ibicyenewe. 7.Shakisha ikintu kimushimisha Kumenya ikintu gishimisha umukobwa nicyo kizatuma uhita umwigarurira kandi wari usanzwe umutinya cyangwa atari ku rwego rwawe.Kuba ufite ibintu by’ingenzi umukobwa yishimira maze ukabimuhaho ibi bizagufasha kwihuza nawe mu buryo bworoshye. Yanditswe na Habarurema Djamali"
14,urukundo,relationship,http://muhabura.rw/amakuru/urukundo/article/dore-ibimenyetso-5-simusiga-bigaragaza-umugore-uca-inyuma,Dore ibimenyetso 5 simusiga bigaragaza umugore uca inyuma umugabo we," Guca inyuma uwo mwashakanye akenshi bigira ingaruka mu muryango zishobora no gutuma umwe mu bagize urugo yihimura akaba yakiyambura ubuzima cyangwa nawe akishora muri iyo ngeso bityo iyo bose binjiye muri icyo gikorwa kitari kiza nta kabuza urugo rurasenyuka uko byagenda kose.Gusa hakaba n’abemeza ko iyi ngeso ishobora no guterwa n’uko uwo mwashakanye atakwitaho. Umugabo uca inyuma umugore we akunda kubishyira ku mugaragaro, niyo abihishe nta mpinduka nyinshi zigaragara agira mu myitwarire ye kuburyo wamumenya byoroshye. Bitandukanye n’umugore kuko we iyo yatangiye guca inyuma umugabo we, imyifatire ye irahinduka. Gusa hari imwe mu myifatire tugiye kubabwira hano nubwo igaragaza umugore uca inyuma umugabo we, hari n’abagore uzayisangana atari uko baca inyuma abo bashakanye ahubwo ariyo nzira baganamo rimwe rimwe batanabizi. 1. Kuzinukwa umugabo we Umugore uca inyuma umugabo we atangira kumuzinukwa, ntamusasire neza, bagera mu buriri akamutera umugongo, rimwe akitwaza umunaniro ubundi akitwaza ibitotsi. 2. Kutubaha umugabo Icyubahiro yahaga umugabo we kiragabanuka bikagaragarira cyane mu buryo asubiza umugabo, uko amufata mu bandi n’uburyo yanga kubahiriza ibyemezo bifatwa n’umugabo. 3. Kwigira muto Abagore baca inyuma abagabo babo bakunda kugira ingeso yo kwigira bato mu myaka. Akambara utwenda tw’inkumi, akiga kuvuga nk’inkumi, akitwara nk’umukobwa muto akanagendana n’abakobwa bakiri bato kuburyo ushobora kwibwira ko ari muri adolescence. 4. Kutita kuby’urugo Ibibera mu rugo usanga ntacyo bikimubwiye kandi umugore ni umutima w’urugo aba agomba kumenya ibibera mu rugo byose, ibikoresho byo murugo bishaje bikenewe gusimburwa, ibikenerwa bidahari bigomba guhahwa n’ibindi byose urugo rukeneye. We usanga atabyitayeho ameze nk’utahaba. 5. Kugira ingendo za buri kanya Gugukora ingendo zimwe na zimwe,ngaho ngo yagiye gusura umuntu biganye,yagiye gusura uwo mu muryango we,yagiye gusura abarwayi mu bitaro,ndetse n’ahandi.Ibi abikora ahanini yigiriye gusohoka n’ihabara baba bacuditse kure y’aho umugabo we akorera kandi akabanza agateguza abo yabeshye umugabo ko ari bujye gusura kuburyo umugabo we n’abahamagara bamubwira ko ahari nta kibazo kandi yiciriye izindi nzira.Noneho yava muri gahunda ze akabona guca hahantu yabwiye umugabo akagira n’icyo yitwaza cyaho kugira ngo umugabo we amwice mu bwonko yemere ibyo yamubeshye. Yanditswe na Habarurema Djamali"
14,urukundo,relationship,http://muhabura.rw/amakuru/urukundo/article/sobanukirwa-bimwe-mu-bipimo-7-by-ingenzi-by-uburanga-bw,Sobanukirwa bimwe mu bipimo 7 by’ingenzi by’uburanga bw’umugore," Ni kenshi mu muco nyarwanda bavuga ko ubwiza bw’umugore buterwa na nyir’ukumureba . Umunyarwanda aricara akagira ati, “ijisho ry’undi ntirikurebera umugeni”. Uburanga bw’umugore ni kimwe mu bintu benshi batavugaho rumwe.
Ibintu 7 biranga ubwiza bw’umubiri w’umugore.Ibi, akenshi biterwa n’uko  buhindagurika bitewe n’ibihe umuco ndetse n’umuntu ku giti cye. Mu mico itandukanye hirya no hino ku isi banyuranya ku ngano isura n’ibara ry’uruhu umugore mwiza yagombye kuba afite. Uko iterambere rigenda ryiyongera ni ko imyumvire y’abantu yenda guhurira ku shusho n’imiterere y’umugore mwiza... Bitandukanye n’ibyo benshi bibwira,ijisho ntirigena ubwiza,ahubwo hari ibipimo by’uburanga bigenderwaho ku Isi yose. 1.Imiterere ndangagitsina ihamye. Uburanga bujyana n’igitsina cya nyirabwo. Abagabo bakunda abagore bafite isuran’imiterere igaragaza ubugore bwabo n’abagore bagakunda abagabo bafite uburanga bwa kigabo.Abagabo benshi bakunze kwikoma abagore cyangwa abakobwa bifitemo ubugabo bakunze kwitwa ibishegabo 2.Umubiri uringaniye hose. Kugira umubiri udahengamye bigenga ubwiza. Ku bitsina byombi, ibice by’umubiri hafi ya byose bigiye biteganye  bibiri bibiri iburyo n’ibumoso iyo hagize ikitaringanira n’ikindi bibyara ubusembwa. Umwanditsi Schmidhuber avuga ko isura y’umugore mwiza ishingiye ku mashushongero(geometrical figures) n’imibare. 3.Imiterere y’igihimba ihamye (Taille: soma taye; cyangwa Waist to Hip Ratio/WHR) Igipimo cy’imiterere y’igihihimba cyagenywe n’umuryango w’abibumbye wita ku buzima WHO gikoreshwa hapimwa ibyo bakunze kwita taye,cyerekana niba umuntu atananutse cyane ,abyibushye cyane cyangwa atarahuye n’ubumuga. Ku mugore igipimo gisanzwe ni 0, 71 naho ku mugabo ni 0,95. Iki gipimo kigaragaza kandi ingano y’imisemburo,n’uburumbuke bw’umugore. Abahanga mu by’imibanire Rozin na Fallon bemeza ko abagore n’abakobwa bibwira ko abagabo bakunda abakobwa bananutse cyane . Aba bashakashatsi bavuga ko rimwe na rimwe baba bibeshya kuko hari benshi mu bagabo bakunda umugore wifitemo itoto ryinshi kabone nubwo yaba abyibushye. 4. Ubuto Ubwiza bw’abagore bugera ku rwego ruhanitse iyo bakiri abangavu bukagenda bugabanuka uko bagenda bakura. Ibi inganda nyinshi zikora amavuta zibigenderaho   cyane zamamaza zitwaje ko zifite amavuta asubiza mu bwangavu. Mu bihugu byateye imbere benshi mu bagore bakunze kwibagisha kugira ngo bisubize itotobahoranye. Ubushakashatsi bwakozwe mu mujyi wa Koreya y’amajyepfo ,Seoul ,20 % bemeye ko bibagishije ngo barusheho kuba beza. 5.Kwigirira ikizere Umugore wigirira ikizere akakigirira n’ubwiza bwe ageraho akemeza abandi ko ari mwiza. Kwerekana ko yihagije  bigaragaza ubwisanzure ,imbaraga ze n’ibyishimo; gusa iyo abikabirije agaragara nk’umwirasi mu maso ya rubanda. 6.Kumenya kugaragaza ibitekerezo Ubushobozi bwo kugaragaza amarangamutima n’isura idakanga uyireba na byo bituma umugore arushaho kuba mwiza. Umugore  wumva ibitekerezo byabandi akabiha agaciro arushaho kuba mwiza. 7.Ubwiza karemano Nubwo hari ibirungo byinshi bigenga ubwiza bw’abagore ,abagore beza kurusha abandi ni abatisigiriza cyane kandi ntibibabuze kuguma kuba beza. Nubwo akenshi abagabo batwarwa n’abisize cyane burya  bakunda kurushaho  uwo babona adakeneye kwisiga ngo abe mwiza. Yanditswe na Habarurema Djamali"
14,urukundo,relationship,http://muhabura.rw/amakuru/urukundo/article/ese-koko-abagabo-bakunda-abagore-b-inzobe,Ese koko abagabo bakunda abagore b’inzobe ?," Hirya no hino mu Gihugu, usanga umugore wari uzi ari igikara yarabaye inzobe, abandi na bo ugasanga mu maso ni inzobe ariko amaboko n’amaguru ari igikora. Abakora ibi bakaba bifashisha amavuta ahindura uruhu akunze kwitwa ""mukorogo"". Bamwe mu bagore bakoresha amavuta abahindura inzobe, bavuga ko babiterwa n’uko abagabo bakunda abagore b’inzobe, abandi bakavuga ko bakabikora bashaka kugira uruhu rukeye. Abakoresha aya mavuta, bamwe muri bo ngo baba bagamije gushimisha abakunzi babo mu gihe abandi bavuga ko uruhu rwabo rwahindutse kubera amavuta bakoresha bagamije kwivura uduheri two mu maso. Umugore witwa Mayisha , umwe mu baganiriye na  muhabura. rw ukoresha aya mavuta atukuza, avuga ko aya mavuta ayisiga agamije kugira ngo uruhu rwe rucye kurusha uko rwasaga kandi arusheho no gushimisha umugabo we, kuko ngo akunda abagore b’inzobe. Ku rundi ruhande ariko Rwamuhizi waganiriye na muhabura. rw , avuga ko abagore badakwiye kwitiranya ibintu ngo bitume bica uruhu rwabo, kuko inzobe zikundwa ari inzobe karemano kandi n’abakobwa birabura bakaba bakundwa bitewe n’impamvu y’ukunda. Yakomeje agira ati""mukobwa w’igikara nk’uruhu rw’umwimerere ku giti cyanjye niwe nkunda cyane kuruta uw’inzobe rwose"". Akomeza avuga ko kuba inzobe cyangwa igikara byonyine bitaba bihagije imbere y’umugabo, kuko ngo hari n’ibindi bintu bitandukanye umugabo arebaho mbere yo gukunda umugore cyangwa umukobwa. Abagabo si ko bose babibona kimwe. Hari abavuga ko iyo wakunze umugore umukundira uko asa yaba ari igikara cyangwa inzobe. Abandi bavuga ko guhitamo igikara cyangwa inzobe biterwa n’impamvu yaguteye kumukunda, kuko ashobora kuba ari inzobe ariko afite izindi nenge zitatuma akundwa n’abagabo. Abakoresha amavuta atukuza bavuga ko bagamije gushimisha abakunzi babo hari abavuga ko ari urwitwazo rwa bamwe mu bagore batanyurwa n’uko baba basazwe basa, bakibwira ko bihinduye inzobe ari bwo baba beza kurushaho. Niyomugabo Albert MUhabura.rw"
14,urukundo,relationship,http://muhabura.rw/amakuru/urukundo/article/dore-bimwe-mu-binyoma-abasore-bakunze-kubeshya-abakobwa,Dore  bimwe mu binyoma abasore bakunze kubeshya abakobwa," Kuba muri iyi nkuru tugiye kuvuga bimwe mu byo abasore bakunzwe kubeshya, ntibivuze ko ari ihame ridakuka ko igihe cyose umusore abivuze aba abeshya, nyamara bikunze kubwirwa abakobwa babeshywa.  1. Umubare w’amafaranga akorera Abasore benshi burya ngop ntibakunda kuvuga umubare nyawo w’amafaranga akorera, ashobora kubwira umukobwa macye ku yo akorera kugira ngo atamusaba impano z’umurengera cyangwa se akamubwira menshi ari ku mwiyemeraho cyane cyane iyo abona ueo mukobwa afite amarere maremare yo gukunda abantu bafite amafaranga, cyangwa se hari n’abasore biyemera gutyo gusa agahitamo kubeshya umukobwa bakundana. 2. “Byabaye rimwe ntibizongera” Iyi ni imvugo y’abasore b’abahehesi igihe bafashwe, niba umufatanye n’undi mukobwa mu bintu runaka agahita yihutira kukubwira ko byamutunguye kandi ko ari ubwa mbere n’ubwa nyuma bitazongera, nyamara ngo ukuri ni uko umusore wishoye mu gushurashura mu bakobwa barenze umwe umubare munini ari uw’abatabireka. 3. “Sinzi impamvu uwo twakundanaga akomeza kumpamagara” Ibi bishobora kubaho igihe umusore afite umukobwa mushya akundana nawe ariko akaba yarakundanye nawe atarigeze areka uwo yari afite mbere, akaba ahari hose, bityo igihe wa wundi wa mbere ahamagaye umusore akabeshya wa mukobwa mushya ko nta mubano bagifitanye. 4. “Akazi kabaye kenshi uyu munsi.. sinzi impamvu boss ashaka kunkoresha amasaha y’ikirenga” Ushobora kubora kuba ufite umukunzi uzi nyinshi muri gahunda ze z’akazi ndetse ukaba uzi neza ko bitajya bipfa gushoboka ko akora amasaha y’ikirenga, ukajya kumva nk’umunsi mufitanye gahunda runaka akubwiye ko atakibonetse kubera akazi kandi bitari bisanzwe bibaho, icyo gihe ushobora gutangira kugira amakenga ko ataba ashaka gusubika gahunday awe ku zindi mpamvu. 5. “nta mukunzi mfite” Iyo ukimenyana n’umusore bwa mbere, ashobora gushaka kugutereta kubera impamvu nyinshi zitandukianye ariko wowe ntuba wamenya ikimugenza. Abasore bagira ubutwari bwo kuvugisha ukuri ko bafite umukunzi igihe bahuye n’undi mukobwa mwiza ni bake 6. ”Sinari nzi ko biri bukubabaze” Abasore bafite umukunzi bizeye neza ko abakunda bashobora gukora ibyo bishakiye bishobora kubabaza umukunzi wabo kubera ko bizeye neza ko ari bubababarire. 7. “Uraruta abandi bakobwa bose naba naramenye” Iki ni ikinyoma abasore benshi babeshya atari uko ari ukuri ahubwo ari ukugira ngo wumve wishimye cyangwa kugira ngo agusabe icyo ashaka yabanje kugutegura mu mutwe wemere nta mananiza. 8. “Simukunda nkunda wowe” Iri ni ikosa rikunzwe gukorwa n’abakobwa, gukunda umusore ukiri kumwe n’undi mukobwa. Abasore bakunda ku buryo bukomeye kurusha abakobwa, niba afite umukobwa akunda kandi atatandukanye nawe, kukubwira ko uruta wa mukobwa aba ari ukukubeshya gusa ngo ureke guhora uhangayitse. 9. “Ni inshuti yanjye bisanzwe ... nta kintu nakorana nawe” Byashoboka ko umusore yakubwira ibi akubwiza ukuri cyangwa se byashoboka ko yanakubeshya, ukuri ni uko hari ababeshya ko umukobwa runaka ari inshuti isanzwe kandi nyamara bafitanye umubano wihariye ubangamiye urukundo rwanyu. 10. “Singamije kuryamana nawe”
 Iyi nayo ni imvugo abasore bakunda gukoresha cyane cyane igihe babonye ko umukobwa yabavumbuye akamenya ko ikibagenza ari ukuryamana gusa, akagerageza kwiregura. Salongo Richard Muhabura.rw"
14,urukundo,relationship,http://muhabura.rw/amakuru/urukundo/article/wamenya-ute-ko-umukobwa-agukunda,Wamenya ute ko umukobwa agukunda?," Kugira ngo umenye ko umukobwa agukunda hari ibimenyetso akora byerekana ko agukunda. Ibimenyetso bikurikira ni ibyo abantu besnhi bakunda guhurizaho.   Akubaha uko uri: Arashima, agushima uko akubona. Ushobora kuba hari aho ufite intege nke ariko akagukunda abizi.  Ntagusaba ibyo udafite: Bisigaye byarateye ko abakobwa bamara gukundana n’abahungu bagatangira kubagerekaho imitwaro. Umukobwa ugukunda ubona ntacyo agutegerejeho usibye urukundo umukunda.  Ntagira ishyari: Umukobwa ugukunda urukundo rw’ukuri ntaguterera induru ngo akubuze amahoro ngo uganira n’abandi bakobwa, ubona akwizeye kandi yiteguye kuguha uburenganzira bwawe.  Igitangaje ni uko umukobwa ugukunda ashobora kukwemerera mugakora byose by’urukundo ariko agatinya ko mwahuza igitsina. Aba yanga ko urukundo rwanyu rwakwicwa no gupfundura agaseke hakiri kare harimo nuko ushobora kumutera inda mukiri bato urukundo n’imibereho bikangirika. Urukundo gusa ni amayobera byose bisaba gushishoza umusore n’inkumi bakirinda guhubuka, turabizi ko amaraso aba ashyushye kandi urubyiruko rumeze nk’impumyi ku bibazo birwugarije; nk’uko. Usibye ibimenyetso twabonye haruguru, wowe ubona ari bihe bimenyetso byerekana ko umukobwa akunda umuhungu? Salongo Richard Muhabura.rw"
14,urukundo,relationship,http://muhabura.rw/amakuru/urukundo/article/mugore-reba-ibimenyetso-22-byakwereka-ko-umugabo-wawe,Mugore: Reba ibimenyetso 22 byakwereka ko umugabo wawe arambiwe kubana nawe," Umubano mwiza w’umugore n’umugabo akenshi ukunze kubaho igihe bose bumva bishimanye ntawishisha undi buri kimwe bakigiraho uruhari rungana.Ariko hari igihe ibyo byose binanirana ugasanga ahari urukundo haje urwango kuburyo amakimbirane n’umwiryane mu rugo usanga aribyo biganje aho kugira ngo harangwemo umutuzo.Ibyo byose kandi bishobora guterwa n’umwe muri bo utitaye ngo ni umugore cyangwa ngo ni umugabo bitewe n’imiterere ya muntu. Ibi ni ibimenyetso byakwereka umugore ko umugabo we yarambiwe kubana nawe. 1. Iyo muri kumwe aba buri gihe ahugiye kuri telefone acatinga,yikinira udukino 
     kuri 
    interineti ndetse yihamagarira cyangwa ahamagarwa.
2.   Nta munsi numwe yagusaba imbabazi bibaye ko akubabaza cyangwa 
     yaguhemukiye
3. Ntabwo yaguha ubufasha igihe ubumucyeneyeho
4. Ibye byose biba ari ibanga ntabwo yakubwira ubuzima bwe bwose nk’umukunzi 
    we
5. Ntabwo akwitaho nk’uw’agaciro.Agufata nk’uko afata abandi.Mbese uba uri 
    umuntu usanzwe.
6. Ntabwo yatuma wumva utekanye ahubwo ibyo akora byose ni ibikubangamira
7. Ibintu byaba bibi cyangwa byiza bikubayeho mu buzima agaragaza ko  we ntacyo 
    bimubwiye
8. Ntabwo yategura byibura n’akanya na gato ngo mube muri kumwe mwishimanye 
    kuburyo usanga kumarana nawe umwanya runaka atajya abiha agaciro.
 9. Ntabwo yubaha inshuti zawe cyangwa  ngo ahe agaciro umuryango wawe
10. Ntabwo ugira uruhari mu gutegura imishinga ye y’ahazaza 
11. Inshuti ze n’umuryango we,nta kintu baba bazi kuri wowe bihagije cyo kuba 
     mwaba mu kundana.Mbese agerageza kubashisha ko mukundana
12. Ntabwo akubaha iyo muri kumwe n’umuryango we ndetse n’inshuti ze 
13. Ntabwo yubaha ibintu byose  bigufitiye umumaro
14. Nta na rimwe yishimira ko mugirana ikiganiro 
15. Ntabwo uba uri kimwe mu byo atekereza bwa mbere
16. Yirinda bikomeye kuba mwakoranaho cyangwa mwakegeranya ibice by’umubiri 
      wanyu
17. Buri kintu ukoze cyose kimutera umujinya agahita arakara
18. Akunda kukugereranya n’abandi bagore aho ushobora kumva yijujuta avuga ko 
      umugore wa kanaka akurusha kwambara akaberwa n’ibindi byinshi.
19. Ibyo wamubwiye byose abisiga aho wabimubwiriye ntajya abyibuka nagato
20. Ahora akubwira ko acyeneye umutuzo ndetse n’umwanya uhagije
21. Ntajya yifuza na rimwe ko mwagirana ubwuzuzanye
22. Ntabwo yarota na rimwe mu buzima bwe yagusohokanye ngo ajye kugushimisha Gusa nyuma y’ibi byose iyo bikomeje nta gisubizo gifatika cyabonetse,niho usanga hakurijemo kugirirana nabi byeruye mu gihe byabaga mu rwihisho bitagaragarira buri wese.Aha rero haba hacyenewe ko umwe ashaka uko yajya kure y’undi haba hifashishijwe amategeko cyangwa ubwumvikane hagati yabo bombi kuko iyo bitabaye bityo, birangira umwe ahasize ubuzima. Yanditswe na Habarurema Djamali"
14,urukundo,relationship,http://muhabura.rw/amakuru/urukundo/article/menya-impamvu-abagabo-bakunda-konka-amaberere-y-abakobwa,Menya impamvu abagabo bakunda konka amaberere y’Abakobwa," Abagore bakunze kwibaza impamvu abagabo bakunda amabere haba kuyakorakora cyangwa kuyonka, nyamara bizwi ko nta kintu bakuramo nk’uko umwana we ayakenera ashakamo amashereka yo kumutunga no kumukuza.
 Larry Young,umuhanga mu Ishami y’Ubuvuzi ku bijyanye n’ibibazo by’imitekerere ya muntu muri Kaminuza y’Ubuvuzi ya Emory muri Leta Zunze Ubumwe za Amerika, yagaragaje ko akamaro konka bigira ku mwana ari nako bigira ku gitsina gabo. Agaragaza ko mu gihe umwana arimo konka mama we, hari imisemburo yitwa Oxytocin cyangwa se umuti w’urukundo (love drug) ihita yikora bigatuma umubyeyi yita ku mwana we cyane ndetse akamugaragariza n’urukundo ntagire ikindi kintu aha agaciro. Larry, ibyo abijyanisha nuko iyo umugabo akoze cyangwa yonse amabere y’umugore, nabwo ya misemburo ihita ivubuka mu mugore maze imbaraga z’umubiri we zose zigahita zijya mu kwita ku mugabo bari kumwe ndetse bikanongera ubushake bwo kumwishimira cyane. Ibyo nibyo bituma abagabo bashakisha amabere y’abagore cyane kuko iyo ayonse cyangwa ayakozeho aba arimo gutuma umugore agira ubushake bwinshi bwo kumwishimira no kumwitaho cyane nta kindi kimurangaza. Mu nkuru dukesha urubuga elcrema Larry agira ati “ Ugukururwa n’amabere ku bagabo ni gahunda y’ubwonko igihe umuntu w’igitsina gabo wese arengeje igihe cy’ubugimbi. Amabere ni kimwe ubwonko bwitaho mu bikurura ubushake ku bagabo. Konka amabere y’abagore ni nk’ibanga abagabo bavumbuye rituma abagore bagira nk’umuriro ubagurumanamo bakita kuwo bari kumwe cyane nta kindi kibarangaza.”"
14,urukundo,relationship,http://muhabura.rw/amakuru/urukundo/article/ibintu-10-byakwereka-ko-umuhungu-akunda-umukobwa-by-ukuri,Ibintu 10 byakwereka  ko umuhungu akunda umukobwa by’ukuri cyangwa yishakira kuryamana nawe," Ni  gute wowe mukobwa cyangwa mugore, wamenya niba umugabo agukunda by’ukuri? Iki ni ikibazo gikomeye Ku gisubiza kuko hari bamwe mu bagabo benshi baba  bifitiye irari ryo gukunda abagore ariko bakaba bafite umugambi wo kuryamana nabo Atari ukugira ngo bashyingiranwe.Gusa hari n’abandi bakunda abakobwa babafitiye umugambi wo ku rushinga ndetse  rugakomera nta buryarya. Mukobwa Ibi ni ibimenyetso 10 byakwereka niba umuhungu agukunda by’ukuri cyangwa yishakira ko muryamana gusa.
 1.Iyo ashishikajwe no kumenya uko umunsi wawe wagenze, bivuze ko aba ashaka ko mukundana bizira uburya bitagamije ukuryamana. 2.Iyo akwandikiye cyangwa akaguhamagara mu gitondo, bisobanuye ko uri ikintu cyambere atekerezaho igihe cyose, bivuze ko agukunda by’ukuri ndetse anacyeneye ko mwazashyingiranwa. 3.Iyo akwandikiye ariko akabikora ninjoro, aba yishimiye cyangwa ashishikajwe no kuryamana nawe, mu by’ ukuri ntabwo aba agambiriye ko mwazashyingiranwa usibye gukorana imibonano mpuzabitsina gusa. 4.Uko akwita bishobora kukugaragariza niba agukunda by’ukuri cyangwa ashaka ko mwiryamanira.Akenshi azakwita amazina wumva ntakizere atanga k’umubano wanyu w’ahazaza mwembi usibye y’amazina ashirana n’agahararo. 5.Iyo agusabye ko umwoherereza amafoto yawe agaragaza umbwambure bwawe ukoresheje telefone ,aba yishimira Ku kwamamaza gusa nta rukundo aba agufitiye ruzatuma mushyingiranwa usibye kuryamana. 6.Ikintu kibaho iyo muri kumwe cyerekana ko agukunda by’ukuri cyangwa ko mukundana byo kuryamana.Iyo ashaka ko mugirana ikiganiro kiza,icyo gihe muba mukundana bifite intego yo kurushinga.Ariko iyo ibyo akora byose biganisha kuba yagukorakora Ku mabuno, kukwitegereza cyane cyangwa Ku kwiyegereza cyane muhagaze, ntakabuza ibyo aba acyeneye biba ari ukuryamana gusa. 7.  Iyo yohereje ubutumwa, ibyo ategura byose bikaba ari ukukubona kandi akavuga n’ibintu bidasobanutse, ibyo byose aba ashaka kuba ari ukwiryamanira gusa. 8.Iyo ahora aguhamagara cyangwa akakwandikira bikaba ikiganiro kirekire kidafite icyo kigamije, burya aba agukunda bya nyabyo nta gushidikanya.aha bisobanurwa n’uko akenshi iyo ashaka ko muryamana akuganiriza avuga ngo ndagukumbuye mukunzi ndetse n’ibindi byinshi. 9.  Mu gihe muri gukorana ikiganiro,iyo ibyo ari kuvuga byose biba byerekeranye n’ibice bigize umubiri wawe kandi atari si uko abashaka ngo akumenye neza,icyo aba ashaka nta kindi usibye kuryamana nawe. 10.Iyo ashaka kumenya byinshi kuri wowe mu biganiro byose mugirana,icyo gihe aba agukunda bitagira amacyemwa kandi bishobora kurangira mushyingiranywe. Yanditswe na Habarurema Djamali"
14,urukundo,relationship,http://muhabura.rw/amakuru/urukundo/article/minisiteri-ya-siporo-n-umuco-yiyamye-abantu-n-ahantu-hose,Minisiteri ya Siporo n’umuco yiyamye abantu n’ahantu hose hanyuzwa amashusho  y’urukozasoni," Mu gihe hakomeje gukwirakwizwa amashusho y’urukozasoni Ku mbuga nkoranyambaga,Minisiteri y’umuco na siporo yasohoye itangazo ryiyama abantu ndetse n’ahantu hose haha ingufu mu ikwirakwiza ry’ ayo mashusho y’urukozasoni.Muri iryo tangazo kandi ibitangazamakuru byasabwe ko byatanga umusanzu mu gukumira iryo kwirakwizwa ry’ayo mashusho. Ni itangzo ryashyizweho umukono na minisiteri ya siporo n’umuco ryamagana amashusho ndetse n’ibindi bintu byerekana ibice by’umubiri by’ibanga  bikunze gucishwa ahantu hose abantu babasha kuba babibona ibyo rero bikaba binyuranyije n’umuco nyarwanda kandi ko bibujijwe. Rigira riti”Minisiteri ya siporo n’umuco iramenyesha Abaturarwanda bose ko amashusho y’urukozasoni n’andi yerekana ibice by’ibanga by’umubiri anyuzwa muri Filimi,indirimbo,imbuga nkoranyambaga,itangazamakuru cyangwa ubundi buryo bwose,anyuranyije n’umuco nyarwanda kandi abujijwe”. Rikomeza rigira riti”Minisiteri iramagana ibikorwa ibyo aribyo byose bikwirakwiza ayo mashusho,inasaba abanyarwanda bose n’abafite ibitangazamakuru by’umwihariko mu gufasha gukumira no kurwanya abagenda babikora”. Risoza rigira riti”Kumurika no gucuruza cyangwa gukwirakwiza amashusho y’urukozasoni ni icyaha gihanwa n’amategeko y’u Rwanda.Abanyarwanda bose barakangurirwa gusigasira no kurangwa n’indangagaciro z’umuco nyarwanda”. 
 Ibi bije nyuma y’uko muri iki gihe hari abanyrwandakazi bari kujya ku mbuga nkoranyambaga bakifotoza bambaye ubusa buri buri ugasanga amafoto yabo yakwirakwiye hose kuri izo mbuga nkoranyambaga bityo uwo akaba atari umuco wagakwiye kuranga abanyarwanda.Cyo kimwe n’indirimbo zisigaye zigaragaramo  abakobwa n’ubundi baba bambaye impenure bagaragaza ibice byabo by’ibanga. Yanditswe na Habarurema Djamali"
14,urukundo,relationship,http://muhabura.rw/amakuru/urukundo/article/ibimenyetso-6-byakwereka-ko-umukobwa-mu-kundana-bizarangira,Ibimenyetso 6 byakwereka ko umukobwa mu kundana bizarangira abaye umugore wawe," Igihe bibaye ngombwa ko umuntu ashaka gukora ubukwe agomba guhitamo neza.Ni ingenzi kugira imyanzuro y’ukuri n’ubwo ikintu mubuzima kitamera neza nk’uko umuntu aba abyifuza, ariko hari ibimenyetso bishobora ku kwereka wowe mugabo uko wagerageza  guhitamo umugore w’ukuri mushobora kuzarambana. Ni iby’ingenzi ko wamenya umwanzuro wanyuma kugira ngo ushakane n’umukobwa wifuza. Ariko ibyo bimenyetso bishobora gutuma gahunda yo guhitamo ikorohera nk’uko ubyifuza. Ibimenyetso 6 bishobora ku kwereka umukobwa wahitamo gushakana nawe mukazabana ubuzira herezo 1.Umukobwa ukubona akakwishimira Iyo akwishimira bya nyabyo ndetse akakuvugaho ari kumwe n’inshuti ze cyangwa abo bakorana  n’abandi,uwo aba ashobora kuba umugore waba wifuza kuba washaka.Iyo atekereza ko uri umugabo w’agatangaza kuburyo abandi bagore bakwifuza, ibyo nawe bituma uhita ufata umwanzuro wo gushakana nawe. 2.Yicisha bugufi imbere y’inshuti zawe Inshuti z’umugabo ni ingenzi mu buzima bwe bwa buri munsi kandi buri mugabo ashaka umugore wumvikana n’inshuti ze kuko nacyo ni ingenzi mu buzima.Iyo yishimira uko ubanye n’inshuti zawe ndetse agakunda ku kwisanzuraho akabikora n’igihe muri kumwe n’inshuti zawe.ibyo nabyo bishobora gutuma ufata umwanzuro. 3.Abaho mu buzima bwe Aha uyu mukobwa yiyumvisha ko buri kintu cyose atagicyenera ngo agutege amaboko ko ukimuha kandi yumva ko mwembi mushobora kubana neza ari uko yifitiye ibintu bye ntacyo agucyeneraho nawe kandi ukaba ufite ibyawe.Ikindi yumva ko ahubwo aho kugirango n’utwo wari ufite aho kugira ngo atukunyage yagufasha kugera ku ndoto zawe ndetse nawe akaba yakwigeza kubyo yiyemeje.Ibyo nabyo bishobora gutuma ufata umwanzuro wokumushaka kandi mukazarambana. 4.Uramukumbura iyo mutari kumwe Iyo umukobwa mutari kumwe,wumva ubuze amahoro ahubwo ukamutekerezaho.Agaragara nk’uwa kwinjiye mu bitekerezo utiriwe unamutekerezaho cyane ukumva uramukumbuye gusa.Iyo utekereza muri ubu buryo biba byoroshye gufata umwanzuro wo kumushaka. 5.Buri muntu yitangira undi Iyo umugore adashobora ku kwitangira,nawe ntabwo wamwitangira.Sinzi niba umugore uteye gutya wamushaka ngo agire icyo yakugezaho.Kugira ngo ubukwe bubeho ni uko hagomba kubaho kwitanga.Bityo iyo umukobwa akwitangira nawe ushobora ku mwitangira,noneho icyo gishobora gutuma ufata umwanzuro wo kumugira umugore wawe w’iteka ryose. 6.Aba ari umufana wawe wambere Aho uri hose aba yifuza kuhaba,akumva yakurwanirira aho bibaye ngombwa ndetse ntabwo atekereza kuba yagusiga wenyine mu bihe bigoye,mbese aguhora hafi no mubihe bigoye akwizirikaho atekereza ko uzabivamo bitewe n’uko akuri hafi.iyo ubonye ko ari umufana wawe w’imena bitewe n’ibyo agukorera byo kukuba  hafi bishobora gutuma ufata umwanzuro wo kubana nawe. Ibi bimenyetso byose twavuze haruguru bishobora gutuma ufata umwanzuro wo gutuma ubuzima bwawe bwose ubumarana n’uwo mwari.Ariko icyo ushobora kumenya ni uko uwo mwanzuro Atari buri mugabo wese washobora kuwufata ahubutse. Yanditswe na Habarurema Djamali"
14,urukundo,relationship,http://muhabura.rw/amakuru/urukundo/article/ibimenyetso-5-simusiga-bigaragaza-umugore-uca-inyuma,Ibimenyetso 5 simusiga  bigaragaza umugore  uca inyuma umugabo  we," Guca inyuma uwo mwashakanye akenshi bigira ingaruka mu muryango zishobora no gutuma umwe mu bagize urugo yihimura akaba yakiyambura ubuzima cyangwa nawe akishora muri iyo ngeso bityo iyo bose binjiye muri icyo gikorwa kitari kiza nta kabuza urugo rurasenyuka uko byagenda kose.Gusa hakaba n’abemeza ko iyi ngeso ishobora no guterwa n’uko uwo mwashakanye atakwitaho. Umugabo uca inyuma umugore we akunda kubishyira ku mugaragaro, niyo abihishe nta mpinduka nyinshi zigaragara agira mu myitwarire ye kuburyo wamumenya byoroshye. Bitandukanye n’umugore kuko we iyo yatangiye guca inyuma umugabo we, imyifatire ye irahinduka. Imwe mu myifatire tugiye kubabwira hano nubwo igaragaza umugore uca inyuma umugabo we, hari n’abagore uzayisangana atari uko baca inyuma abo bashakanye ahubwo ariyo nzira baganamo rimwe rimwe batanabizi. 1.Kuzinukwa  uwo umugabo we Umugore uca inyuma umugabo we atangira kumuzinukwa, ntamusasire neza, bagera mu busaswa akamutera umugongo, rimwe akitwaza umunaniro ubundi akitwaza ibitotsi. 2.Kutubaha umugabo  Icyubahiro yahaga umugabo we kiragabanuka bikagaragarira cyane mu buryo asubiza umugabo, uko amufata mu bandi n’uburyo yanga kubahiriza ibyemezo bifatwa n’umugabo. 3.Kwigira muto  Abagore baca inyuma abagabo babo bakunda kugira ingeso yo kwigira bato mu myaka. Akambara utwenda tw’inkumi, akiga kuvuga nk’inkumi, akitwara nk’umukobwa muto akanagendana n’abakobwa bakiri bato kuburyo ushobora kwibwira ko ari muri adolescence. 4.Kutita kuby’urugo Ibibera mu rugo usanga ntacyo bikimubwiye kandi umugore ni umutima w’urugo aba agomba kumenya ibibera mu rugo byose, ibikoresho byo murugo bishaje bikenewe gusimburwa, ibikenerwa bidahari bigomba guhahwa n’ibindi byose urugo rukeneye. We usanga atabyitayeho ameze nk’utahaba. 5.Kugira ingendo za buri kanya Gugukora ingendo zimwe na zimwe,ngaho ngo yagiye gusura umuntu biganye,yagiye gusura uwo mu muryango we,yagiye gusura abarwayi mu bitaro,ndetse n’ahandi.Ibi abikora ahanini yigiriye gusohoka n’ihabara baba bacuditse  kure y’aho umugabo we akorera kandi akabanza agateguza abo yabeshye umugabo ko ari bujye gusura kuburyo umugabo we n’abahamagara bamubwira ko ahari nta kibazo kandi yiciriye izindi nzira.Noneho yava muri gahunda ze akabona guca hahantu yabwiye umugabo akagira n’icyo yitwaza cyaho kugira ngo umugabo we amwice mu bwonko yemere ibyo yamubeshye. Yanditswe na Habarurema Djamali
"
14,urukundo,relationship,http://muhabura.rw/amakuru/urukundo/article/menya-imitwe-abakobwa-b-ikigihe-bakoresha-ngo-babone,Menya imitwe abakobwa b’ikigihe bakoresha ngo babone amafaranga mu buryo bworoshye," Imitwe abakobwa b’ikigihe basigaye bakoresha kugira ngo babone amafaranga mu buryo bworoshye bayahawe n’abahungu cg abagabo bimwe bizwi nko Gukura ibyinyo akenshi bigaragara cyane mu bakobwa bo mu mujyi wa  Kigali aho usanga bamwe batanafite akazi cyangwa bakiri ku ntebe y’ishuri bafite ibikoresho bihenze nk’amaterefone cyangwa imyenda bahora bahinduranya kurusha abakorera amafaranga bizwi neza, ukibaza aho bakuye ubushobozi bwo kwigwizaho iyo mitungo ndetse n’ababyeyi babo ugasanga barayobewe aho abana babo bakura ubushobozi bwo kugura ibyo byose baba bafite bagahitamo kwinumira baka ruca bakarumira. Nubwo bamwe batabivumbura hakiri kare iyo bakundana n’abakobwa bameze nk’aba, hari abandi babifata nk’ ubutekamutwe bukorwa n’urwo rubyiruko rw’abakobwa  kugira ngo babashe gukuraho umusore amafaranga.Muri ibi bihe rero  umusore wese agambo kureba kure ndetse akaba maso hakanakoreshwa ubushishozi buhambaye kuko utabyitondeye wasanga utwawe tuhashiriye cyangwa bikagutera kuzinukwa igitsina gore burundu.ariko ku rundi ruhande usanga bamwe mu bagabo ibyo ntacyo bibabwiye icyo bapfa gusa ari uko amutekaho iyo mitwe ariko akamukorera icyo aba amwifuzaho mbega bikamera nko kugura. Iyi niyo mitwe basigaye bakoresha ngo bacyucyure umuhungu utwe asigare amara masa: 1.Abwira uwo abeshya ngo arakunda ngo sheri “Ndatwite” Abakobwa bakura ibyinyo bakunze kubeshya abasore ko batwite kugira ngo babone uko babasaba amafaranga yo kujya kwa muganga, cyangwa se kugira ngo babone uko bagura ibyo kurya kugira ngo umwana azakure neza. Iyo umusore adafite gahunda yo gufasha uwo yateye inda, akora uko ashoboye akamuha amafaranga yo gukuramo iyo nda. Hari abakobwa baka abasore amafaranga yo gukurishamo inda kandi badatwite. 2.Tugiye gutandukana kuko utanyitaho Hari abakobwa babura aho bahera ngo babashe kubona amafaranga bifuza ku musore cyangwa umugabo bacuditse, maze bagahitamo kumubwira ko igisigaye ari ubutandukana urukundo rwabo rugasenyuka kuko ngo nta kintu gifatika umusore amukorera. Hari bamwe mu basore bahita barekura akayabo kugira ngo urukundo rudasenyuka. 3.Ndarwaye nabuze uko njya kwa muganga Hari bamwe mu bakobwa babeshya abakunzi babo ko barwaye indwara nabo bayobewe iyo ari yo, bigatuma babasaba ubufasha bw’amafaranga ngo babashe kujya kwivuza kandi nyamara batarwaye. Iyo umusore abyumvise rero hari uhita amwoherereza amafaranga ngo ajye kwivuza, ayo akaba arayariye. 4.Banyibye cyangwa natakaje telefone yanjye Aya mayeri bayakoresha akenshi igihe yivanye ku murongo abishaka aho ashobora guhindura indi nimero umuhungu atarasanzwe azi maze yamushaka akamubura,cyera kabaye agatira telefone akamubwira ibyago yahuye nabyo ko yayitaye akaba abonye aho ahera agusaba ko niba umukunda koko wamufasha akabona indi  bityo kubera kugira impuhwe kw’abahungu no kudashishoza akamuha amafaranga akagura indi kugirango babashe kujya bavugana.Nyuma wamara kumuha amafaranga yo kugura indi, iya mbere akayigurisha cyangwa akazakubwira ko yaje kuyibona. 5.Nabuze amafaranga yo kwishyura inzu Hari n’abakobwa bikodeshereza amazu nk’abanyeshuri cyangwa batari abanyeshuri nabyo birashoboka,ugasanga igihe akeneye amafaranga, ariyambaza umukunzi we ngo amufashe kubona ayo kwishyura ubukode.yabyumva akumva koko ko umukunzi we bamusohoye munzu cyaba ari igisebo cyangwa yahita amwanga akayamuha.Ariko iyo bimaze kuba akamenyero hari ubwo umukobwa asaba umukunzi we amafaranga kandi ukwezi ko kwishyura kutaragera, ubwo akaba ayamukuyeho mu buryo bworoshye akoresheje amayeri. 6.Hari umushinga nateguye nshaka ko umfashamo Hari abandi bakobwa babeshya abakunzi babo ko babonye imishinga yo gukora kugira ngo ibinjirize amafaranga. Akaba yabwira umukunzi we ko yamufasha kubona amafaranga kugira ngo ayashore muri uwo mushinga, akamwizeza ko azayamwishyura buhoro buhoro, noneho bikarangira atayamwishyuye,rimwe n’umuhungu ntayamwishyuze kubera kugira isoni cyangwa kwanga ko bashwana maze akamubeshya ko yahombye. 7.Nta mafaranga yo guhamagara mfite muri telephone Rimwe na rimwe abakobwa bakunda gusaba cyane abakunzi babo amafaranga yo kwifashisha mu guhamagara, kandi atari cyo ayashakira, cyangwa yanayabona akayakoresha mu guhamagara abandi batari umukunzi we nk’ayo yamuhaye akayamuhamazamo rimwe cyangwa ntanarimwe.Hari bamwe mu basore baba barashyizwe n’abakunzi babo b’abakobwa ku kamenyero ko kubagurira amakarita yo guhamagara ya buri munsi.Ubwo umusore ubashije gutekereza yafata ayo amaze kumuha mu kwezi agasanga ni kimwe cya kabiri cy’ayo ahembwa. 8.Nta tike mfite yo kuza kugusura kandi ndagukumbuye Akenshi hari abakobwa bakoresha ubu buryo ngo bakure ibyinyo abasore cyangwa abagabo babeshya ngo barakunda.Hari igihe ibyo abikora yaje muzindi gahunda nko gusura uwundi muhungu hafi y’aho umukunzi we atuye atari uko yabuze uko ahagera ahubwo ari ukwishakira amafaranga.Umusore yabyumva akamvu ko umukunzi we amukunda cyane n’ikimenyimenyi ahora yifuza kumusura maze agahita aya mwoherereza. Ntibivuze ko hatari abakobwa bafite urukundo rwa nyarwo rudashingiye kuri ibi twabonye haruguru ahubwo ni uko abenshi muri iyi minsi bakoresha ubwo buryo kugira ngo babashe kwicyemurira bimwe mu bibazo baba bifitiye. Rimwe abahungu iyo babonye umukobwa wakijijwe n’ayo mayeri cyangwa ubwambuzi bukoreshejwe ikoranamutwe,bose batinya kuba bamubaza amazina iminsi igahita indi igataha wawundi nawe yajyaga ashushanya bikarangira amuvumbuye bityo nyamukobwa bikaba byamuviramo no kubura umugabo kuko buri wese agenda avuga amabi y’uwo mukobwa ndetse n’uwo yabikoreye hari igihe kwifata ngo abike ibanga bimugora akabibwira abandi basore,bikamenyekana hose hanyuma umukobwa bikarangira abuze umugabo agasariza iwabo kandi yitwa ngo ni mwiza. Yanditswe na Habarurema Djamali"
14,urukundo,relationship,http://muhabura.rw/amakuru/urukundo/article/dore-abantu-uzirinda-kugisha-inama-mu-rukundo,Dore abantu uzirinda kugisha inama mu rukundo," Mu buzima tubamo duhura n’ibibazo byinshi byaba ibigendanye no guhitamo igihe amahitamo atunaniye, cyangwa kugisha inama ku kibazo runaka kiba cyatugoye bityo umuntu bikaba byiza ko yagisha inama umuntu runaka ariko , hari agihe uwo ugishije inama atayikugira uko bikwiye cyangwa akaba yaguca intege aho kuyikugira bitewe n’inyungu ze bwite cyangwa ibindi bintu runaka ibi bikunze kubaho iyo uyimugisha ku bijyanye n’urukundo. Abantu uzirinda kugisha inama mu rukundo uzababwirwa n’ibi bikurikira: 1. Udaha agaciro urukundo Ni byiza ko niba ugiye kugisha inama zijyanye n’urukundo biba ari  ngombwa ko wegera umuntu usanzwe yemera ko urukundo nyakuri rubaho gusa ukirinda bamwe batemera urukundo kuko  Bene uwo ashobora kukugira inama itariyo mu by’urukundo kuko n’ubundi we ntarwemera, ntaruha uburemere. 2. Utagira ibanga mu buzima bwe Uyu na we nukumugendera kure nah’ubundi wazasanga inkuru yawe izwi n’abantu bose. Burya umuntu utazi kubika ibanga kandi ugira amagambo umubwirwa n’uko nawe akubwira amabanga y’abandi kandi utanayamubajije. Umuntu wicara akakubwira ubuzima bwa runaka cyangwA ibyabaye kuri runaka nawe igihe mutari kumwe ibyawe azabibwira abandi. 3. Ujarajara mu rukundo Bene ya nshuti yawe ihora ihindaguranganya abakunzi ashobora kutakugira inama nzima kuko kuri we ashobora kuba atekereza ko igihe ikibazo kihe hagati yawe n’uwo mukundana nta mpamvu yo kwivuna ahubwo wahindura ugashaka undi. Kandi mu by’ukuri n’abanyarwanda baravuga ngo nta zibana zidakomanya amahembe. 4. Umuntu wigira nyirandabizi cyangwa uzi buri kimwe Bene wa muntu uhora yumva ko ahora mukuri, ko ibye bihora ari bizima kandi ko atajya yibeshya ashobora kuba ari umuntu utazi gusesengura neza kandi udaca bugufi. Bene uwo nawe inama ze nukuzitondera kuko zishobora kukuyobya. 5. Urangwa n’umutima w’ishyari Umuntu wiyita inshuti yawe ariko akakugirira ishyari ujye umugendera kure kandi inama ze ujye uzitondera. Umuntu wiyita inshuti yawe ariko wamubwira ikintu cyiza cyakubayeho aho kugirango afatanye nawe mu byishimo agahita ashakisha Ikindi kintu kuri we cyiza kurusha ibyawe. Mbese buri gihe agashakisha uburyo ibye byaba ari byiza kurenza ibyawe uwo nta nshuti imurimo ahubwo ni umunyeshyari. Yanditswe na Habarurema Djamali"
14,urukundo,relationship,http://muhabura.rw/amakuru/urukundo/article/inzira-7-wakoresha-umukobwa-utinya-kubera-ubwiza-bwe-akaba,Inzira 7 wakoresha  umukobwa  utinya kubera ubwiza bwe akaba uwawe," Kuba umukobwa umutinya ntibivuze ko wakurayo amaso ngo ntabwo yaba umugore wawe w’ibihe byose dore ko aba ahora ari mundoto zawe.Izi n’inzira 7 zishobora kugufasha kwiyegereza uyu mukobwa bikarangira umugize umugore wawe.

1.Kuba umusirimu

Aha gukora nk’umuntu udasobanutse ntabwo byatuma ugera ku ndoto zawe zo kumwegukana ahubwo ba umuntu wiyubashye unakore n’ibintu byishimirwa ariko utabikoze kubera we gusa ahubwo no kubandi bakubona.Bityo kuba umuntu wiyubashye nirwo rufunguzo  ruzatuma ukugirira  icyizere. 2.Kugira ibitekerezo bifite ireme

Icyambere wemenya ni uko uyu mukobwa aba yiyumva ko ari mwiza kuburyo abahungu benshi bamubwira ibintu bimwe.Bityo kugerageza kumusohokana cyangwa kumubwira ko ari mwiza ntabwo byagufasha kumwigarurira.Mbere yo kumusohokana  ni uko wabanza ukamumenya  byinshi kuri we kuko ibyo bintu akunda ntaho byaba bihuriye n’ubwiza bwe maze ukamushimisha ugendeye kubyo akunda. 3.Buri gihe gerageza ube aho ari Aha si ngusabye ngo umugende inyuma cyangwa ngo umucunge.Aha bivuze kumufasha kandi ukaba aho ari mugihe yaba agukeneye akakubona byoroshye. 4.Kugira uburyo bwiza bwo gushimisha umuntu

Abagore ni abantu bakunda abagabo batuma baseka cyangwa bishima.Kuba umuhungu mwiza  ufite uburyo bwiza bwo kumenya gushimisha umuntu bizagufasha kwigarurira uwo mukobwa wari usanzwe utinya kubera ubwiza bwe.Gusa abahungu bakunda gusetsa bagenzi babo b’abahungu ariko sibyo ahubwo menyera gusetsa n’abandi bantu nk’abakobwa kuko bituma bava ku izima. 5.Ntu kizeze umukobwa ibyo udafitiye ubushobozi

Ugomba kwirinda gusezeranya umuntu icyo udashoboye kubona.Buri mugore wese ashaka umugabo uvugisha ukuri kandi ntabwo uzagaragara nk’umunyakuri wizeza umuntu ibyo utazakora.Biyo ba umunyakuri ndtse unirinde gukora isezerano y’ibyo udashoboye kubera kwirata. 6.Kwigirira ikizere Kwirira ikizere bizagufasha kongera amahirwe yo kubona umukobwa ukurenzeho.Buri mugore mwiza aba azi ko isura ye ikanga abagabo bityo nawe akwitondaho iyo abonye ntabwoba wagize bw’uko ari mwiza ndetse mutari no ku rwego rumwe.Gusa kukubwira ngo wigirire ikizere ntibivuze kuba umusazi kuko ako kanya ushobora guhita wiyicira amahirwe wari ufite yo kumubona kubera akavuyo.bityo irinde kwigirira ikizere birenze ibicyenewe. 7.Shakisha ikintu kimushimisha  Kumenya ikintu gishimisha umukobwa nicyo kizatuma uhita umwigarurira kandi wari usanzwe umutinya cyangwa atari ku rwego rwawe.Kuba ufite ibintu by’ingenzi umukobwa yishimira maze ukabimuhaho ibi bizagufasha kwihuza nawe mu buryo bworoshye. Yanditswe na Habarurema Djamali"
14,urukundo,relationship,http://muhabura.rw/amakuru/urukundo/article/menya-bimwe-mubimenyetso-wagenderaho-kugirango-umenye-ko,Menya bimwe mubimenyetso  wagenderaho kugirango umenye ko umukobwa agukunda," Kugira ngo umenye ko umukobwa agukunda hari ibimenyetso akora byerekana ko agukunda. Ibimenyetso bikurikira ni ibyo abantu besnhi bakunda guhurizaho. 1 .  Akubaha uko uri: arashima, agushima uko akubona. Ushobora kuba hari aho ufite intege nke ariko akagukunda abizi. 2 .  Ntagusaba ibyo udafite: bisigaye byarateye ko abakobwa bamara gukundana n’abahungu    bagatangira kubagerekaho imitwaro. Umukobwa ugukunda ubona ntacyo agutegerejeho usibye urukundo umukunda. 3 .  Ntagira ishyari: umukobwa ugukunda urukundo rw’ukuri ntaguterera induru ngo akubuze amahoro ngo uganira n’abandi bakobwa, ubona akwizeye kandi yiteguye kuguha uburenganzira bwawe. 4 .  igitangaje ni uko umukobwa ugukunda ashobora kukwemerera mugakora byose by’urukundo ariko agatinya ko mwahuza igitsina. Aba yanga ko urukundo rwanyu rwakwicwa no gupfundura agaseke hakiri kare harimo nuko ushobora kumutera inda mukiri bato urukundo n’imibereho bikangirika. Urukundo gusa ni amayobera byose bisaba gushishoza umusore n’inkumi bakirinda guhubuka, turabizi ko amaraso aba ashyushye kandi urubyiruko rumeze nk’impumyi ku bibazo birwugarije;. Usibye ibimenyetso twabonye haruguru, wowe ubona ari bihe bimenyetso byerekana ko umukobwa akunda umuhungu? Salongo Richard "
14,urukundo,relationship,http://muhabura.rw/amakuru/urukundo/Zimwe-mu-ntandaro-z-ubusambanyi-hagati-y-abagabo-n-abakozi-bo-mu-rugo,Zimwe mu ntandaro z’ubusambanyi hagati y’abagabo  n’abakozi bo mu rugo," Hakunze kumvikana cyane abagabo baryamana n’abakozi babo bo murugo rimwe na rimwe bakabatera inda,yewe kuri ubu kimaze gufata intera mu bibazo bituma ingo nyinshi muri iki gihe zitagira umutekano kuburyo usanga abashakanye bashwana bya hato na hato bikagera n’aho ingo zisenyuka burundu.
Biragoye  ko uwo wabibaza  atahita yumva neza  ibyo umubajije  bitewe  n’uko  ataba  ashaka kukumenera ibanga,gusa bamwe  bavuga ko igituma abagore bagirira abahungu  babakorera mu rugo urugwiro ari uko  abagabo nabo atari shyashya  aho batagikora inshingano zabo  mu rugo. 
  Aha hari ubuhamya butandukanye bwatanzwe n’impande zitungwa agatoki ndetse n’impuguki mu by’imibanire yo mungo.
  Kampire Devota(si izina rye)  ni umukobwa umaze imyaka itanu akora akazi ko mu rugo mu Mujyi wa Kigali. Uyu avuga ko  ahantu hose yagakoze  mu ngo  ni abagabo babiri gusa bamusabye ko baryamana . Aha  yagize ati “Mu ngo enye maze gukoramo, nahuye n’abagabo babiri bansaba ko twaryamana . Uwa mbere nabonaga abiterwa nuko nta kazi yagiraga tukirirwana mu rugo kandi umugore aza atinze ari njye ubazwa byose ariko sinamwemereye.”
 Uwa kabiri we ngo yamusabye kumubwira impamvu imutera kumwifuza kandi afite umugore mwiza n’ubwo yazaga gake kuko yakoreraga kure, ngo amubwira ko nta mpamvu yo guhora urya indyo imwe kandi inzu yuzuye ibyo kurya, uyu ngo yaje no kugera ku mugambi we ariko abonye umugore we azabimenya amuha amafaranga aramwirukana. Undi  mukobwa  Avuga ko yatewe inda na shebuja kuko nyirabuja yari yaragiye kwiga atahaba. Avuga ko yamaranye umwaka n’igice na shebuja nyuma shebuja aza kumubwira ko ubuzima butakomeza gutyo nyirabuja aje, ko azajya amufashiriza iwabo. Ati “Mabuja yari yaragiye kwiga, bari bafite umwana umwe w’imyaka itatu, aramunsigira ambwira ko nta kibazo nzakomeza kubana neza na ‘boss’ kuko umwana wabo yarankundaga kandi babona nzi kumwitaho, ubwo nakomeje kubana na ‘boss’ mu nzu, hashize amezi atatu mabuja agiye nibwo yaje kunsaba ko turyamana. Nahise nemera kuko naramutinyaga kandi yambwiraga ko nta kibazo tuzajya dukoresha agakingirizo ariko byaje kurangira bibaye akamenyero tuba nk’umugore n’umugabo dore ko ari nanjye wamwitagaho muri byose.”
 Akomeza agira “Hashize umwaka n’igice yaje kumbwira ko mabuja agiye kuza kandi tutakomeza kubana gutyo ahari, ansaba ko nsubira iwacu hanyuma akajya amfasha kurera umwana ndetse yanankenera akanyoherereza amafaranga tugahura. Yarabyubahirije kuko nyuma yajyaga ampamagara ndetse akananyoherereza amafaranga ariko rimwe narwaje umwana ndamuhamagara ngira ngo mumenyeshe ndamubura hashira nk’ukwezi. Naje kugaruka aho bari batuye bambwira ko bagiye hanze mubura gutyo, naje kubona ubuzima butazoroha umwana musigira iwacu ngaruka mu kazi ngo njye mubonera icyo yambara.”
  Ubuhamya bwa Clarisse we butandukanye n’ubw’agenzi be
 Clarisse  mu buhamya  bwe  yagize  ati “Ubu nacitse  ku gukorera  ingo zirimo  abagabo, natangiye  gukora akazi  ko  mu rugo mu mwaka  wa 2014, aho nabanje  mbere  yo  kujya  aho  nkora  ubu nabanaga n’umugabo  n’umugore  ariko  nkahora  mbona  batajya  bishimana. Ubwanjye  nari ntarabona  umugore na  rimwe  asekera  umugabo  we  cyangwa  ngo  umugabo  yereke  umugore  ko  amukunze,ni  njye  watekaga, nkamesera  umugabo, nkatera  ipasi, yewe  n’icyumba  umugore  yajyaga  kugenda  akansigira  urufunguzo  ngo  ngitunganye  kugera  ku  makariso  yabo  ni  njye  wayamesaga… Umwana  muto  wabo  yari  afite  imyaka ine ariko ntibajyaga  bisanzura  ku mubyeyi  n’umwe  kuko  wasangaga  banyishimiye  kurusha  nyina"". 
 Yungamo ati""Rimwe umugore yari yatinze gutaha, umugabo yaje kunyegera  ambwira  ko  umugore  we  ngo nta kigenda ngo ntabwo amushimisha mu buriri, ngo ntamubona iyo amukeneye, ngo  amuhoza ku nkeke…ngo namumara ako gahinda kuko n’ubundi abona ari njye umumenya. Narabyanze  ndetse mbibwira mabuja, ariko icyambabaje ni uko ari njye wahindutse umunyamafuti maze  mabuja  ambwira
ko nshaka kumurarurira umugabo, yarankubise ndetse banyirukana batanampembye amezi atatu bari bandimo.”  Icyo abagabo bavuga kuri iki kibazo
  Kamali Claude atuye mu Gatenga avuga ko ahanini usanga abakozi bo mu rugo barahindutse nk’abagore kuko baharirwa inshingano ubusanzwe zireba umugore mu rugo. Uyu avuga ko iyo umukozi amaze kubona ari we wita ku rugo rero kandi abona mumeranye neza nawe arabyifuza akifuza gukundwakazwa nk’uko ubikorera umugore wawe. Aha rero iyo hagize akantu gato kabaho k’agatotsi hagati yanyu bishobora kuba imbarutso umugabo akaba yakwigira ku mukozi kuko amuri hafi, nk’uko Kamari akomeza abivuga. Kamali ati “Burya umugore wese iyo yifuje umugabo akora byose ngo amugereho kandi akenshi biramuhira. Umukozi ushaka shebuja biramworohera kuko aba ari (rivale de proximité) uwo muhanganye ukuri hafi, kuko aba areba uko nyirabuja yiyitaho, nawe mu bushobozi bwe aragerageza kandi aba azi uko umugabo babana ameze n’ibyo yishimira. Akenshi kuri iki gihe usanga hari n’abakozi baba baraje gukora mu ngo ariko bafite intego yo gutwara abagabo b’abandi.”
 Yakomeje agira ati “Iyo urimo gukina n’ikipe uzi aho yoroshye kuyitsinda biroroha. Umukozi aba azi shebuja cyane azi na nyirabuja akamenya ibyo nyirabuja adakora ubundi we agashyira ingufu muri ibyo. Nyirabuja aba nyirabayazana noneho n’umukozi akabigiramo uruhare. Ikindi ni mu gihe aba ashaka kwihorera ku mugore wenda yamwimye kugira ngo amwumvishe.”
 Muneza Marcel wo mu Gatenga nawe asanga ibi biterwa n’uko n’uko  akenshi umukoze ari uko ariwe ugaragara cyane mu mirimo yo murugo aho anakora no mucyumba nk’umugore we  ikindi kandi ngo abagabo bagira umutima woroshye. Yagize ati “Ni gute umukozi azagukoropera icyumba uraramo, akagusasirira, akamenyera umugabo amakariso, amasogisi…ngo wagiye kwiga, ngo wagiye muri bya bindi byateye ubu ngo za ‘bridal shower’… wenda tureke imirimo yo kumesa guteka n’ibindi bisaba umwanya munini kandi nabyo mu gihe wabonye umwanya wabikora ariko niba umugabo atashye agasanga umukozi ahennye mu cyumba arakoropa, arasasa uburiri azabona ko n’ibindi yabishobora nyine abimubaze kuko abagabo tugira umutima woroshye.”
 Akomeza agira ati“Abagabo baryamana n’abakozi babo ahanini babiterwa n’uruhare rw’umugore iyo atamufata neza, ugasanga ahanini ariyo mpamvu abagabo bakunda indaya kuko nta soni zigira, burya biba byiza iyo umugore abaye indaya imbere y’umugabo we! Abagabo ni nk’abana bashimishwa n’utuntu duto, indaya iba ikurusha iki se? Si akarimi keza gusa? Kera umugore yatekeraga umugabo, akamumenyera uruhisho ariko ab’ubu ntubibabaze.”
 Gusa ariko nanone ngo ntihakirengagizwa uruhare rw’umugabo n’ubwo ngo atari runini kuko ngo uwaba asanzwe adafite ingeso ntago byamworohera gusuzuguza umugore yashatse amukunda imbere y’umukozi. Aha ngo usanga hari abagabo bahora bumva bakeneye kumenya abagore batandukanye bigatuma bahitamo abakozi kuko boroshye kubageraho kandi kenshi baba banabatinya. Twahirwa Maurice yagize ati “Abana b’abakozi bamwe baba ari batoya mu myaka no mu gihagararo ku buryo itandukaniro naryo ryagira uruhare mu bijyanye n’amabanga yo mu myanya ndangagitsina (umugore w’abana 16 igitsina cye nkeka ko gitandukanye n’icy’uw’abana 5) hari n’abagabo rero bahorana amatsiko yo kumva uko ahandi bimeze noneho ugasanga ku mukozi kumugeraho byoroshye cyane kandi bitamusaba byinshi kumubona.”  Icyo abagore babivugaho  Ibi kandi bishimangirwa na bamwe mu bagore twaganiriye bavuga ko bamwe muri bagenzi babo batakimenya inshingano zabo, gusa na none ngo ntabwo icya mbere ari ukujya guta ishema imbere y’umukozi. Clemence ni umukozi w’Ikigo cyigenga, yagize ati “Abadamu muri iyi minsi twaretse inshingano zacu, uti gute? Inkweto zimenywa n’umukozi, amasogisi, ipasi…ugasanga arategurira umugabo buri kimwe cyose ugasanga umukozi arabikora yiryamiye. Umugabo umwitayeho nawe amwitaho, niba umukozi ari we utegura icyayi n’ibindi azamugirira urukundo abone wa mugore ntacyo amaze.”
 Nirere we yagize ati “Iri terambere riradukoraho, gusa na none umugabo ujya kuryamana n’umukozi sinumva ko akwiye kwitwa umugabo! Ariko na none natwe abagore dusigaye twarateshutse ku byo dushinzwe kuko umugabo agushaka n’ubusanzwe uwo mukozi yari amufite, ugomba gukora byose nk’umufasha! Ariko numva mu gihe bitabaye ugomba kwegera umugore wawe ukamukebura byanze kandi urukundo rurihangana!”
 Clementine ni umubyeyi ufite abana babiri, nawe avuga ko uretse kuba ari ingeso ubundi abagore usanga bitwaza umunaniro n’akazi kenshi ntibakorere ingo zabo. “Biragoye ariko wabikora, ariko usanga umuntu agera mu rugo akiyicarira hariya ibintu byose bigakorwa n’umukozi, umunaniro ukuye mu kazi cyangwa izindi mvune ntabwo zikuraho ko ugomba gukora ibyo usabwa nk’umugore imbere y’umugabo wawe.”


Icyo impuguke mu mibanire abivugaho
"
14,urukundo,relationship,http://muhabura.rw/amakuru/urukundo/article/mukobwa-ibibazo-byiza-wabaza-umukunzi-wawe-kuri-st-valentin,Mukobwa:Ibibazo byiza wabaza umukunzi wawe kuri st valentin !,"  Mugihe turi kwitegura umunsi mukuru w’abakundana uzwi mu  ndimi  z’amahanga nka st valentin birashoboka ko wahura n’umusore bwa mbere bikaba ngombwa ko mutangira gukundana. Niba  winjiye murukundo  bwambere  n’umusore  ugomba kumenya byinshi kuri we kandi  ibibazo bimwe  na bimwe  wa  mubaza byakubwira  byinshi kuri  we.  Ibi  bibazo 12 byakubwira  byinshi kumusore  mugiye  guteretana

 1.Kubera iki unkunda? Iki kibazo kizagufasha kumenya  uburyo  wafata  imyanzuro  murukundo  rwawe. 2.Umuryango wawe mu banye mute? Iki kibazo  nicyo gipimo cyiza cyo kumenya uburyo umuryango w’umusore  umeranye nawe; niba yahatirijwe kubaka umuryango we cyangwa niba ari umwanzuro we, imiryango iduha imirongo ngenderwaho  kuruta  uko  twabitekereza kandi ahahise humuryango  w’umuntu hakubwira byinshi  kuri we. 3.Uko  umubano  we  mu  rukundo  wari  uhagaze  mubihe  byashize Atari  uko ukeneye  kumenya byinshi kumukunzi  bakundanaga ahubwo kumenya uko  byari byifashe  nuwo  bakundanaga  byagufasha  mu  rukundo  rwawe. Iki kibazo cyagufasha kumenya imico y’umusore niba  ari myiza cyangwa mibi. 4. Urukundo  ni  iki  kuri  wowe? Si  buri  wese wizerera murukundo cyangwa urukundo rubaho. Iki kibazo kizakubwira byimbitse uburyo  yizerera mu  rukundo uzamenya  niba agufitiye urukundo. 5. Ni  iki  ukeneye  murukundo? Buri  wese  aba  afite icyo acyeneye  mu rukundo,  kandi  abantu  bakenera ibintu bitandukanye. Iki  kibazo  kizagufasha  kumenya  intego  ye n’urukundo  ashaka ndetse  icyo  urukundo  ruvuze  kuri  we. 6. Wifuza  umugore  umeze  ute? Abagabo  benshi  bakenera ibintu bitandukanye kubagore babo ; ibyo Kalisa yagenderaho sibyo Karekezi yagenderaho bityo kumenya imico umugabo yifuza bizagufasha kumenya niba uri mubo yakenera. 7. Ni iki  ikunda  kiba  cya kurangaza? Ibyo  umuntu akunda  byerekana  uwo  umuntu  uwo ari we. Niba  adasesagura cyangwa  ufata  ibyemezo, niba  akundana  bidafashe  byo  kwishimisha cyangwa  byagateganyo. 8. Ese  wifuza  gutereta  isugi? Izere  ibi. Si  buri  mugabo  wese  wakunda  isugi kandi  si buri  mugabo waha  agaciro  umugore utarahura  n’umugabo. Abagabo  bamwe  bibaza  cyane  ku  masugi mugihe  abandi  batabiha umwanya . Iki  kibazo kizagufasha  kumenya  uruhande  ahagazemo kuri  ibyo. 9.Uhagaze mu  ruhe ruhande  kubijyanye no  kudakora imibonano mpuzabitsina  mbere yuko dushakana? Ni Umusore  wategereza? Niba  udakeneye  kuryamana  nawe  bizaba  ari  byiza  cyangwa azagerageza  kuguhatiriza. Iki  kibazo  kizagufasha  kumenya  byinshi  cyane. 10. Ese waba indahemuka? Gutereta  umukobwa  udakeneye  imibonano  mpuzabitsina ni kimwe kigufshsa  kuba  indahemuka. ku  musore  ni  umutwaro uremereye  cyane  kubera  wowe  mugihe  mutaranaryamana. 11. Ni  izihe ntego  ufite mu  buzima bwawe ? Ni  ingenzi  kumenya  intego y’umusore  wawe  n’inzozi afite mu buzima bwe,ibyo yifuza kuzageraho  ejo hazaza  n’uburyo  akora  kugira  ngo  abigereho. 12.Ni  he wibona mu  myaka itanu iri imbere? Iki  ni  ikibazo kigufi  cyoroshye kumva gusa  cyagufasha  kumenya  intego  ze  n’intumbero  afite .wamenya  byinshi  kuriwe  uramutse umuteze  yombi  witonze.   Yanditswe na Bakunzi Emile
"
14,urukundo,relationship,http://muhabura.rw/amakuru/urukundo/article/amagambo-meza-abakobwa-n-abagore-bishimira-kumva-igihe,Amagambo  meza  Abakobwa n’  Abagore  bishimira  kumva  igihe  cyose," Hari  ibintu  byinshi  bitandukanye  abakobwa n’abagore  bishimira  kumva  bivuzwe  n’abakunzi babo, nta  gushidikanya  bumva  bakunzwe  kandi  ari  ab’abagaciro  bikaba  byanatuma  bazamura   urugero  rw’urukundo  bafitiye  abo  bakundana  ndetse  no  kurekana kwabo bikaba  bigoye. Dore amwe  muri ayo magombo  uhereye kuyo wakwita   ko yoroshye  kugera  kuyakomeye  bitewe n’uburemere  yahawe. 13.”Uratekereza  iki”: Iri  jambo  rituma  umugore cg umukobwa  yumva  acyenewe,igihe  umugabo  we  amusabye  inama ,  ubwunganizi  cg igitekerezo. 12.”Ese wiriwe ute  mukunzi”: Igihe umugabo we amubajije uko amerewe,uko  ari  kwiyumva,uko umunsi  we  wari  umeze; Ahita  yumva  ko umugabo amwitayeho, Buri  mugore  yifuza  umugabo  umwumva. 11.”Umunsi  mwiza w’amavuko”: Nubwo  bamwe  mu  bagore cg abakobwa  bahisha  imyaka yabo,Bumva  ari  iby’agaciro  igihe  umugabo  yibuka  umunsi  w’amavuko  w’umukunzi  we  kandi akanamukorera  ikintu  cy’agatangaza  igihe  bishimira  uwo  munsi. 10.”Urakoze  mukunzi”:Abagore cg abakobwa  benshi  bumva  badashimirwa, cyo  kimwe  n’abagabo babo  babafata  nk’ibisanzwe  ndetse  bakabona  nta  mpamvu  yo  kubashimira  kubyo  bagombaga  gukora ,Mugabo jya ushimira umugore wawe  igihe ya gutekeye, aguhanaguriye  inkweto, akwandikiye ubutumwa  kuko bituma  ugira amuhate mubyo akora ibi bikaba ari utumenyetso tugaragaza ko umukunda bigatuma amwenyura. 9.”Ni iby’agaciro kuba  ngufite”:  Aya  magambo  yerekana  umumaro  umugore  cg  umukobwa imbere y’umugabo  we. 8.”Uyu ni  umugore  wanjye”: Mugabo,uri  mubandi  gira uti” umugore  wanjye/umukunzi  wanjye”, ibi byongera  umutuzo  mu  mutima, Umugore  ashengurwa  nuko  umugabowe  atewe  isoni  no kuvuga   mubandi  ko  uwo  barikumwe  ari umugore  we,bityo  umugore  akumva  adatuje  igihe umugabo  we  ahishe  icyo  aricyo  mubuzima  bwe  akanahitamo  kuvuga  izina  rye  gusa  adashyiszeho  icyo  aricyo  kuri  we. 7.”Mbabarira”:  Biragorana ko  umugabo  asaba  imbabazi, Abagabo  benshi  gusaba  imbabazi birabagora  kuburyo  bumva  baba  bagayitse  ariko  bishimira  gusaba  imbabazi  abakunzi  babo ,Akenshi  abagore cg  abakobwa  bahora  bategereje  ko  basabwa  imbabazi mugihe hari ikosa ryabaye. 6.”Nshobora  kugusohokana?”   Umugore cg Umukobwa yishimira  ko  bamusohokana,  igihe umugabo  we  abiteguye  kandi  bikaba byiza kurushaho  iyo ari umugabo  wabitekereje umukunzi we atabimusabye. 5.”Ndagukumbuye”: Umugore cg  umukobwa  akunda  iri  jambo  kuko  rituma  yizera  ko umugabo akimutekereza  ndetse  anifuza  kumubona,Byoroshya  umutima  we  igihe yumva  ko  umugabo  we acyeneye  bya  nyabyo  kuba  aho  amubona  neza. 4.”Uri mwiza”: Kuko  umukobwa  biba  byaramutwaye  imyaka  n’imyaka  ngo  agire  ubwiza  karemano  bw’imbere, bikamutwara  imyaka  myinshi  yita  k’umubiri  we Agatakaza  amasaha  atabarika  aho  atunganyiriza  umusatsi,igihe  kinini  imbere  ye, indorerwamo, amafaranga  menshi  agura mukorogo  ndetse  n’imyambaro,Biramushimisha  bihambaye  iyo  umugabo  we  abibonye  akanashima  umuhate  yakoresheje  amubwira atyo. 3.”Ese wakunda,Tuzashyingiranwe? “ : Umugore cg umukobwa  akundanye  igihe kinini abategereje  n’amatsiko  umunsi  umugabo we azamubaza ibi kuko niho yizerako ibyo barimo atari imikino. 2.”Nda bikora”: Iri ni ijambo ritera akanyamuneza, rikomeye  kandi  rigaragaza  ubushuti  bukomeye aho umugabo  asezeranya  umugore  we  gukora icyo amusabye cg amwifujeho. 1.”Ndagukunda”: Iri jagambo ni  umusemburo  utuma  abakundanye  biyumvanamo  birenze.Umugore ntajya arambirwa kuryumva niyo warimubwira igihe cye cyose  mbese  kuri  we  rimushimisha, Kuruta  ibindi  byose  kuburyo  utarimubwiye  nibyo  wamuhaga  ucyeka  ko bimushimisha  wabireka,Ugukomera  kwiri  jambo  ni  ntagereranwa. Yanditswe na HABARUREMA Djamal"
14,urukundo,relationship,http://muhabura.rw/amakuru/urukundo/article/menya-ibinyoma-abakobwa-bakunze-kubeshya-abahungu,Menya ibinyoma   abakobwa  bakunze  kubeshya abahungu," Mu rukundo hakunze kugaragara amarangamutima by’umwihariko igihe umusore yabengutse umukobwa ariko muri uwo mubano hari ibinyoma bikunze kurangwa ku mukobwa abeshya mu rwego rwo kumva ko byamufasha kwigarurira umutima w’umukunzi we. Ibi nibyo binyoma abakobwa badakunze kuvugisha ukuri mu gihe bari mu rukundo n’abasore.  Umubare nyirizina  w’inshuti yagize cyangwa afite  Abakobwa nibo bakunze guhura n’umubare munini w’ababasaba urukundo kandi ntibajya bihutira gusubiza ko bidashoboka bityo bigatuma bagira inshuti nyinshi kandi buri imwe izi ko ari yo mwami w’umutima. Mu rwego rwo kwirinda kugira abo batakaza mu gihe batarabona ababajyana cyangwa se kuba bakwisenyera bahitamo kubeshya umubare w’abasore bigeze kuba inshuti.  Icyamutandukanyije n’inshuti bahoze bakundana
  Akenshi abakobwa cyangwa abagore ntibakunze ko babazwa icyabatandukanyije n’abo bahoze bakundana kuko baba bumva ko bishobora gufatwa nk’aho ari bo ba nyirabayazana muri uko gutandukana. Mu gihe umugore cyangwa umukobwa afite umukunzi batandukanye, ntibiba byoroshye ko yavugisha ukuri ku mpamvu yabiteye kuko ahanini baba banga ko byamugusha mu kundi gutandukana. Agaciro k’imyambaro n’imirimbo bambara Igitsinagore akenshi ntibakunze kuvugisha ukuri ku gaciro mbumbe k’amafaranga baba baraguze imyenda bambara cyangwa indi mirimbo, mu rwego rwo kwiyerekana nk’abanyamutima imbere y’abakunzi babo ngo hato batanengwa ko basesagura. Imiterere y’akazi Bitewe n’uko akazi umuntu akora kagaragaza byinshi ku gaciro ke mu muryango ndetse n’imimerere ye, akenshi usanga abagore bakunda gutaka akazi bakora bagerageza kumvikanisha buryo ki ari keza, gakwiriye,…mu rwego rwo kumvikanisha ko bashoboye kandi ari abo kwizerwa. Ibijyanye n’imitungo Abagore n’abakobwa bakunze kubeshya ku bijyanye n’umutungo kandi inshuro nyinshi babeshya bavuga ko ari nta kintu bafite,iki cyo ariko akenshi bakibeshya mu rwego rwo kugirango abagabo cyangwa abasore bakundana batavaho bivumbura ko barushwa imitungo cyangwa se bakaba bakwanga kubitaho no kugira ibyo babagurira bumva ko babyishoboreye. Yanditswe na Niyomugabo"
14,urukundo,relationship,http://muhabura.rw/amakuru/urukundo/article/menya-impamvu-zituma-abakunzi-bawe-mwashwanye-bakomeza,Menya  impamvu  zituma   abakunzi   bawe  mwashwanye  bakomeza  kugaruka," Kubona  abantu  bakundana  bahagarika  urukundo  ni  ibintu  bibaho.cyera  kabaye  nka  nyuma y’amezi  n’amezi  cg iminsi  myinshi  ukabona  umwe  muri  bo  agerageje  kugaruka  ari nabwo  umwe atangira  kwibaza  icyatumye  bashwana  kandi  mbere  barakundanaga,akibaza  impamvu  yatumye   barekana  ndetse  bakemera  guhagarika  urukundo  nuwo  bakundanaga  kandi  atarabyifuzaga.
 Impumvu  nyinshi  zitandukanye  zituma  uwo  mwahoze  mukundana  agaruka  ariko  bikaba  ingenzi  kumva  neza  ko,  nubwo  urukundo  buri  gihe  ari ukuri  no kwizera ,bishoboka  ko  atarirwo  rutumye  agaruka   ahubwo  hari  ikindi  kibyihishe  inyuma  gishobora  kuba  kiza cg kibi. Aha  hari  Impamvu  6  zituma  abo  mwahoze  mukundana  bakomeza  kugaruka.  
 1.Gukunda  imibonano  mpuza  bitsina  cyane. Abarenga  kimwe  cya  kabiri  cy’abantu  bagaruka  gukundana  nabo  bakundanaga, bakuruwe  no kwikundira  imibonano  mpuza  bitsina  ku  rwego  rwo  hejuru.iyo bibutse  uburyo  abakunzi  babo  ukuntu  bari  beza  mu  gitanda cg uburyo  bahoraga  babacyemurira  ibyifuzo  byabo  bijyanye  no  guhuza  ibitsina  igihe  cyose  babishatse,bityo  bagahita  bagaruka  bihuta  bizeye  ko  ibintu  bizajya  bigenda  neza  nkuko  byahoze.icyo  mwamenya  nuko  ikiba  kibagaruye  Atari  urukundo  ahubwo  ni  ukuba  imbata  y’imibonano  mpuza  bitsina. 2. Ishyari   riteye  ubwoba
 Hari  abantu  bagira ishyari  rikabije  kuburyo  badashobora  kukubona  uri  kumwe  n’undi   muntu  nubwo   muba  mwarashwanye  bwose .bityo  bakagaruka   ndetse  bakagerageza  kukwigarurira  ukaba  utabava  mu  nzara. Aha  itonde  kuko   si  urukundo  ahubwo  ni  icyavuye  mu  kukubonana  n’abandi  muntu  cg  umukunzi  mushya. Nanone  hariho  igihe  abo  mwakundanaga  bagaruka  kugirango  basenye  ibyo  umaze  kugeraho,nk’igihe  babonye  wishimanye  nuwo  mukundana,  kuri  bo  iyo  batishimye  nawe  ntibashaka  ko  wishima. 3.Ubwigunge Bivugwa  ko  ubwigunge  butuma  abantu  bagera  aho  batifuzaga  kuba.abo  mwakundanaga  bashobora  kugaruka  bitewe  nuko  bari  bonyine  kandi  bacyeneye  uwo  bagendana cg  baganira .birumvikana  ko utaba  ugiye  kuba  uwo  gutemberana  ahubwo  bakumva  wagaruka  nanone  mubuzima  bwabo  mukongera  gukundana. 4.Kurya  umutugo  wawe.
 Muba  mwarashwanye  bakagusiga  wenyine  maze  ukaba  warabaye  umuherwe  wifashije  kubijyanye n’amafaranga,hanyuma  bitunguranye  bakaza  bitwaje  urukundo  ndetse  bagashaka  kugaruka  mu buzima  bwawe.Urukundo  ntacyo  rukora  ku  kugaruka  kwabo  ahubwo  nukuza  kunyunyuza  ibyiza ugezeho  ndetse  ni  ngufu  wakoresheje  ngo  ubigereho.si  abagabo  bahura  nicyo  kibazo  gusa  kuko  hari  na  bagore  bahura  nacyo. 5.Kudafata  umwanzuro (guhubuka)
 Kudafata  umwanzuro   bibaho  ku  bantu  kuko  hari  igihe  baba  batazi  neza  icyo bashaka  mu  buzima  bwabo,  bigatuma  bisanga  basubiranye  nuwo  bahoze  bakunda  kandi  we  atakibishaka cg yarabonye undi. 6.Baba  bagarutse  bya  nyabyo. Iyi  mpamvu  ntabwo  ikunze  kubaho  kuko  ibaho  gacye  cyane nka  30% mu  gihe  bigaragaye  ko  igice kimwe  cy’ abatandukanye  kitashakaga  ubutane  bityo   bakongera   gukundana.gusa  ku  rundi  ruhande  biragoye  ko  abashwanye  bakongera   gukundana  kuko  baba  batagifitanye  ibyiyumvo  by’urukundo. Inama  nuko  igihe  bikubayeho  ugomba  gushishoza   neza  ukareba  ko  uko kugaruka  kwabo mwakundanye  mutagikundana  atari  nka  ya  mpyisi  yiyambitse  uruhu  rw’intama  rwera  kuko  baba  baje  ku kwangiririza  ubuzima  ndetse  no  kukubuza  amahoro  wari  wifitiye  bitewe  n’inyugu  zabo  bwite  Atari urukundo  rubibateye.  Yanditswe  Habarurema Djamal"
14,urukundo,relationship,http://muhabura.rw/amakuru/urukundo/article/byagufasha-muhungu-reba-inzira-zagufasha-gutangira,Byagufasha: Muhungu  reba  inzira  zagufasha  gutangira  ikiganiro  kiryoshye  n’umukobwa," Umubare  mu  nini  w’abahungu,  gutangira  ikiganiro  n’umukobwa  bwa  mbere  ni  nko  kunyura  mu kibatsi  cy’umuriro  ugurumana.ahubwo  ugasanga  gutinyuka  kugitangira   byaba  bikomeye  kurusha  kugendagenda  mu  bushyuhe  bw’amakara cg guterura  Imbabura  yatokomboye. Aha  hari  inzira  zagufasha  kwigobotora  ubwo  bwoba  ukaba  Wabasha  gutangira  ikiganiro kinogeye  amatwi  cy’urukundo  n’umukobwa  watinyaga. 1.Ntuzasuzugure  uburemere  bw’akajambo  “Bite”ni  akajambo  gato  ariko  gafite  imbaraga kakaba n’urufunguruzo  rukomeye  mugutangira  ikiganiro. 2.Shaka  ikintu  kingenzi  mwahurizaho  hafi  aho hantu  muri. Icyo  nacyo  ni  ingenzi  kandi  cyoroshye gihita  gituma  akwitaho  mugakomezanya  ikiganiro  mukurije  kukantu  gato. 3.Ba  umuntu  ufite  amakuru  y’ibyamamare  ndetse  n’ayimyidagaduro  kuburyo  buhagije.ibi  bintu  abakobwa  hafi  ya  bose  barabyishimira  kandi  bakanabikunda. 4.Igire   nk’umuntu  ucyeneye  igitekerezo  cye  n’ inyunganizi  ku  kintu  runaka  muri  kuvugaho.aha  biba  byiza  cyane  igihe  muri  kumwe  n’inshuti  zanyu  kandi  hakaba  hari  icyo  utari  kumvikanaho  nazo  bityo  ukamusaba  igitekerezo. 5.Buri  gihe  gerageza  kuba  ufite  utuganiro  twihariye  kandi  turyoheye  amatwi   dusekeje. 6.Gukora  intego(gutega)  hagati  yanyu  ibi  bizagufasha  guhura  kwanyu  gukomeza   kubaho. uku  gutega  bibaho  wemeza  cg utomboza  ko  ikintu  runaka   kimwerekeyeho  ari  cyo,  maze  watsindwa  ukamugurira  icyo  kunywa  cg akandi  kantu  gashimishiji. 7.Gutangiza  ikiganiro  hamwe  n’inshuti  zawe  kivuga  kubyerekeranye  n’imirango  mungo  ariko  ukaba wizeye  ko  izo nshuti  zawe  zifitanye  umubano  wahafi  nawe.iyi  nzira  nayo  iba nziza  kuko  akenshi abantu  baba  bashaka  kwihagararaho  iyo haganiriwe  ibyerecyeye  n’imiryango  ndetse  n’ibibazo biyirangwamo. 8. Kugerageza  kugira  uruhare  mu  kiganiro  cye  utanga  inyunganizi  ndetse  ibyo  ari  kuvugaho  ukagira  icyo  wongeraho. 9.Kumuha  icyo  kunywa  cg  kumugurira  akantu  ubona  acyeneye  muri  ako  kanya.Nyuma  y’ibyo  byose, ntakabuza  umubano  uhera  aho  ukagera  aho  wifuza  ndetse  nawe  akakwiyumvamo  mukabana  ubuzira  herezo. Yanditswe na Habarurema Djamali/Muhabura.rw"
14,urukundo,relationship,http://muhabura.rw/amakuru/urukundo/article/dore-impamvu-umukobwa-mwiza-kudakundwa-n-abahungu,Dore Impamvu umukobwa mwiza adakundwa n’abahungu,"  Ubusanzwe abakobwa b’ibizungerezi babona abakunzi vuba na vuba, hari bamwe muri bo usanga badakurura abahungu, ku buryo babarambagiza.
 Impamvu zibitera ngo zishingiye ku myitwarire iyi n’iyi ari na cyo gituma umuntu aba asabwa kwitwararika kuko ubwiza bugaragara inyuma atari bwo bugenderwaho gusa mu kurambagiza. Urubuga elcrema rugaragaza impamvu ushobora kuba uri umukobwa mwiza ariko ukabura umusore ukureba n’irihumye cyangwa ukaba uri umuhungu mwiza ariko abakobwa bagahora bakubenga. Reka twibande ku mpamvu zituma umukobwa adakundwa n’abasore kandi afite uburanga.  Kutagira ikinyabupfura
 Iyo uri umukobwa w’umunyagasuzuguro, utukana kandi utubaha, nta musore n’umwe ushobora kukwisukira n’iyo waba uri mwiza gute.Burya ngo ubwiza bw’inyuma buba bugomba kujyana n’imico myiza yawe ya buri munsi. Umubeshyi Umukobwa w’indyarya, w’umubeshyi ahora agaragara nk’aho ari mubi imbere y’abasore nubwo yaba ari mwiza ku isura.Mukobwa ntuzibeshye ko ubwiza bwawe buzatuma abasore bakwisanzuraho igihe cyose ubeshya cyangwa uri indyarya. Umukobwa uhora aganya
 Uburyo umuntu yitwara, aganira arikumwe n’abandi bituma bamukunda cyangwa bakamwanga.Kuba uri umukobwa ugahora ubona ibintu mu buryo bubi, uganya bizatuma nta musore ukwishimira. Ukwiye kuboba ibintu mu buryo bwiza kandi ukanezererwa ibyo ufite. Guhora uvuga ibibazo byawe Iyo uhora uvuga ibibazo byawe cyangwa ibitagenda mu buzima bwawe utera abantu kutakwishimira.Iyo uri umukobwa ugahora muri ibyo utuma ntawe ubona ibyiza byawe bityo no kwita ku bwiza bwawe bikabura.  Umukobwa ushaka ko ibintu bigenda uko ushaka Ntushobora gukundwa n’abasore igihe buri gihe iyo muri kumwe uba ushaka ko ibintu bigenda uko ubyifuza. Ntugomba kuba ari wowe wiharira ijambo, ngo utegeke uko ibintu bigenda, icyo gihe umusore ahita akureka kuko abona ko urimo kumuhindura inganzwa. Kuba uri umukobwa ugira ubugugu
 Nta mugabo wishimira umukobwa ugira ubugugu, umukobwa wikunda kuko ashobora guteza umutekano muke mu muryango.Iyo umusore yamaze kubona ko ari iyo mico yawe akugendera buhoro akakureka. Nubwo atari ibi byavuzwe muri iyi nkuru atari byo byagenderwaho gusa bishobora gutuma umukobwa abura umugabo cyangwa nta kundwe n’abasore, ni byiza ko umukobwa wese cyangwa umusore yabyirinda kuko bimugiraho ingaruka. Yanditswe na Niyomugabo/Muhabura.rw"
14,urukundo,relationship,http://muhabura.rw/amakuru/urukundo/article/dore-ibintu-by-ingenzi-abagore-bavuga-ko-biranga-umugabo,Dore ibintu by’ingenzi abagore bavuga ko biranga umugabo mwiza," Hari uburyo umugabo ashobora kwitwara mu rugo,ugasanga bishimisha umugore we kandi bikifuzwa n’umugore uwariwe wese nkuko bamwe mu bagore twaganiriye babidutangarije mu kiganiro kirambuye. Aba bagore bubatse twaganiriye hari bimwe bahuriyeho mu guhamya umugabo mwiza uwariwe bagendeye ku myitwarire iranga umugabo mwiza. Umugabo umenya guhahira urugo : Nkuko Tuyambaze umwe mu bagore bubatse twaganiriye,amaze imyaka 7 mu rugo ahamya ko umugabo mwiza mu rugo ari urumenyera ibikenewe ,akaruhahira mu bushobozi bwe afite kandi ntagire icyo yima umugore n’abana,abaha ibyo bakeneye. Umugabo ujya inama n’umugore :  Kujya inama n’umugore wawe nabyo ni kimwe mu bimenyetso biranga umugabo mwiza nkuko Tuyambaze yongeyekubihamya. Ati ;’’ umugabo mwiza ni ujya gukora ikintu runaka akabanza kuganira n’umugore we bagafatira umwanzuro hamwe,ntagire icyo akora mu ibanga,cyangwa ngo usange ahisha umugore. Umugabo wumva umugore : Gutega amatwi umugore nabyo ni kimwe mu biranga umugabo mwiza uzi kubaka kuko iyo abasha kumva ibyifuzo by’umugore biba bigaragraza ko amuha agaciro kandi amwubaha nkuko Janviere twaganiriye abivuga kandi anabihuriyeho na mugenzi we Tuyambaze. Umugabo urata umugore we : Judith we asanga umugabo ari ujya mu bandi ukabona atewe ishema n’umugore we kandi akamwubahisha.Uwo aba ari umugabo nyawe kuko biba bigaragaza ko agukunda by’ukuri Umugabo utavuga nabi :  Aba bagore bose bemeza ko umugabo uhorana umunabi wicara atukana n’abari mu rugo cyangwa ugasanga akunda kubwira nabi umugore,ngo aba atari mwiza, kuko umugore aba akeneye kumva umugabo we babanye mu mahoro nta mwiryane ubarangwaho. Umugabo wishimira umugore : Kuri iyi ngingo aba bagore bose twaganiriye bayihuriraho bahamya ko umugabo wishimira umugore kandi akamushimisha cyane cyane mu buriri ngo aba atagira uko asa ,ngo kuko umugabo ukunda umugore we by’ukuri ashimishwa n’umugore na we gusa ku bijyanye no kubaka urugo.Iki ngo ni ikintu cy’ingenzi cyane gishobora kwereka umugore ko umugabo ari mwiza. Iyi niyo myitwarire y’ingenzi aba bagore twaganiriye badutangarije nk’ibiranga umugabo mwiza ukundwa kandi wishimirwa n’abagore benshi . Yanditswe na Salongo Muhabura.rw"
14,urukundo,relationship,http://muhabura.rw/amakuru/urukundo/article/ibintu-6-by-ingenzi-bigaragaza-ko-umukobwa-atagifite,Ibintu   6  by’ingenzi  bigaragaza  ko  umukobwa  atagifite  agaciro  imbere  y’umuhungu," Akenshi  iyo  ubushuti  hagati  y’umuhungu  n’umukobwa  bigeze  ku ndunduro (gusenyuka) , umwe  aba  atagifite  agaciro  imbere  y’undi  agashaka  uko  yahagarika  uwo  mubano. impamvu  nyamukuru  yo gusenyuka  kuwo  mubano  ni  uko  umuhungu (umugabo) aba  atakibona  agaciro  k’umukunzi  we  cg  se umukobwa (umugore) akabona  inshuti  ye  ntagaciro  igifite  imbere  ye.
  Aha turibanda  ku   abasore(abagabo)  ibintu  bibagaragaraho  iyo  batagiha  agaciro abakunzi  babo bityo  igihita  kiza  mu  ntekerezo  zabo  ari uko  bahagarika  urukundo  ari  nabwo  bashaka  inzira cg impamvu  zo  kuruhagarika  burundu.Gusa  hari  abakobwa  bacye  bahita  babivumbura   ariko  abandi bagashiduka  byarangiye . 1.Umuhungu  cg  umugabo  ahisha  umukunzi  we  ibintu  by’ingenzi.
Iki  nicyo kintu  cya  mbere  kigaragaza  abahungu  batagiha  agaciro  abakunzi  babo.mugihe  cyera  yajyaga  amubwira  byose, ariko  agatangira  kumuhisha   ibintu  byose  by’ingirakamaro  mbese  akabigira ibanga, akabyihererana.nkawe  mukobwa , niwabona  umukunzi  wawe  atangiye  kuguhisha  ibyo  yajyaga  akubwira  by’ingira  kamaro,ujye  umenya  ko ntagaciro  ugifite  imbere  ye. 2.Niwabona  akunda  kwibaza  byinshi  cg  akubaza  byinshi.
Rimwe  na  rimwe  iri kosa  rikunze  gukorwa  n’abagore cg abakobwa, bibaho  k’umusore  igihe  arambiwe  urukundo  ariko  mu  byukuri  nuko  aba  abona  umukunzi  we  ntagaciro  agifite,yibaza  ibintu  byinshi  ku giti cye,kubandi  bakunzi  be  ndetse  no  kwibaza  ku  buranga  bw’umukunzi  we   aba  abona  butagifite  umwimerere. 3.Ahazaza  he  ntabwo  uba  urimo
Iyo  agukunda  ugifite  agaciro  kuri  we,ashobora  kureba  ahazaza  he  muri  kumwe  ndetse  ibi  bigatuma  mumubano  wanyu   mugira  ibyo  mutegura  kuzageraho  muri  kumwe.Ariko  iyo  atakiguha agaciro,ntabwo  mwarebera  hamwe  ahazaza  hanyu  nagato.bityo  ibi bigatuma  umubano  utagira intego  ya  hazaza,  kandi  bizaba  bigoye  kuganira  ku hazaza  kugeza  muhagaritse  gukundana  dore  ko  aba  aribyo  yifuza. 4.Amushimira   gacye  gashoboka  cg bya  ntabyo
Igihe   umuhungu  afitiye  agatima  umukunzi  we,ahora  amushimira  kuri  buri  kimwe  akoze,avuga  ku  bwiza  bwe  umutaka  bihebuje  akanagerageza  ku  mwenyura  igihe  cyose  arebye  muburanga  bw’uw’ akunda.mugihe  ibyo  bitakigaragara, umukunzi  we  ntagaciro  aba  agifite,atangira  kubona  ko  Atari  ngombwa  gusekera  uwo  akunda,nta  kumushimira  ahubwo  aba  yarigize  icyabuze. 5.Kugirana nawe ikiganiro biragabanyuka cyane
Mugihe  ugifite  agaciro,yifuza  guhora  hafi  yawe  igihe  cyose,kumva  ijwi  ryawe  buri  kanya, kukubona no  kukumva  biba  ari  ihame  kuri  we.  ariko  iyo  atakigufitiye  agatima,kuvugana  nawe  biba  bigoye kuburyo  biba  Atari  n’ihame,  mbese  bikagenda  bigabanyuka  kugeza  ubwo  bihagarara  burundu. 6.Uhinduka  igikoresho  cy’imibonano  mpuza  bitsina  gusa
Ubu  nubundi  buryo  bugaragaza  ko  umuhungu  atagifata  umukunzi  we nk’uwingirakamaro.iyo  umuhungu  akunda  bihagije  umukunzi  we,imibonano  mpuzabitsina  ntabwo  ari  ihame, ariko  iyo atakimufata  nk’uwagaciro, ihita  iba ihame ridakuka  mu rukundo  mbese  urukundo  ruba  rushingiye  kuriyo  gusa  maze  umukobwa  yashaka  kubyanga  umuhungu  agahita ashinza  umukobwa  ko  atakimukunda  bikarangira  urukundo  rugahagarara  burundu. Yanditswe na Habarurema Djamal"
14,urukundo,relationship,http://muhabura.rw/amakuru/urukundo/article/bamwe-mu-bakobwa-ugomba-kwirinda-kuryamana-nabo,Bamwe mu bakobwa ugomba kwirinda kuryamana nabo," Niba Ibi bikurikira  ubizi cyangwa ukaba wabibonye ku mukobwa ntuzigere wibeshya ngo uryamane nawe kuko ushobora guhuriramo n’ibibazo byinshi, ubuzima bwawe bwose bukajya mu kaga kubera uwo mukobwa. 
 Gukora imibonano mpuzabitsina igihe cyose utarashaka ugomba kubyirinda ariko niba kwirinda bikunaniye, toranya umukobwa ukwiye. Dore abakobwa ugomba kugendera kure ugakora ibishoboka byose ukirinda kuryamana nabo: 1.	Umukobwa wigurisha: Hari impamvu 3 z’ingenzi ugomba kwirinda kuryamana n’umukobwa wigurisha. Iya mbere n’uko ashobora kukwigisha imico mibi akaba yanakwanduza indwara zandurira mu mibonano mpuzabitsina. Iya kabiri n’uko ashobora kukuryohereza kuburyo kuzubaka urugo rwawe bikunanira kubera uwo washatse atakuryohereza nk’uko uwo mukobwa abikora, bikaba byatuma uta urugo rwawe ukamwirukaho. Impamvu ya gatatu n’uko umukobwa wigurisha ashobora no kugutega imitego ituma mubyarana ukaba wanamugira umugore, ukazabyicuza ubuzima bwose. 2. Umukobwa ubikwisabiye: Mukundana nta kibazo, ariko niba umukobwa mudakundana agusabye ko mwaryamana uzamuhungire kure kuko ashobora kuba afite impamvu ze bwite zatumye agutega uwo mutego. 3. Umukobwa wasinze: Kuryamana n’umukobwa wasinze ni amakosa akomeye cyane, kuko ashobora kuba yabikwemereye kubera ibiyobyabwenge yanyweye, byamushiramo akisubira akagufata nk’aho wamufatiranye bikaba byamutera agahinda ku mutima nk’aho wamufashe kungufu. Uzabyirinde kuko ashobora kukubera umwanzi kugeza avuye ku isi. Yanditse na Niyomugabo/Muhabura.rw"
14,urukundo,relationship,http://muhabura.rw/amakuru/urukundo/article/mu-mibonano-mpuzabitsina-umugore-unyara-ni-ingenzi-cyane,Dore ibimenyetso ushobora kurebesha amaso ku mukobwa ukamenya ko afite amazi," Mu mibonano mpuzabitsina umugore unyara ni ingenzi cyane,ubushakashatsi bugaragaza ko umugore utanyara yandura kandi akanduza indwara zandurira mu mibonano mpuzabitsina mu buryo bworoshye.
 Usibyo no kuba kunyara bituma imibonano mpuzabitsina iryoha kurushaho kandi ikagenda neza,ni n’uburyo bwo kwirinda gukomeretsanya ku mpande zombi mu gihe cy’akabariro. Hari ibimenyetso ushobora kurebesha amaso ku mukobwa ukamenya ko afite amazi  mu gihe cy’imibonano mpuzabitsina. Umukobwa ufite ku kiziba cy’inda habyimbye : umwanditsi J.R Ward mu gitabo cye yise “Dark Lover” yagaragaje ubushakashatsi bwakozwe ku bakobwa bafte ku mukobwa ufite ku kiziba cy’inda habyimbye bwemeje ko 69%baba bafite amavangingo menshi. Mu kugenzura bene uyu mukobwa umuntu yirinda kubyitiranye n’umukobwa utwite inda y’amezi make cyangwa wazanye inda kubera kunywa amayoga y’amoko menshi.
Bene uyu mukobwa we aba afite akantu kabyimbye ku kiziba cy’inda kandi ari ko ateye aba atandukanye n’uwo ufite inda kubera izindi mpamvu,bityo bikaba bigoye kumenya uyu mukobwa mu gihe yaba yarazanye inda kubera ayo mayoga cyangwa kubera ko atwite kandi asanzwe afite iyi y’umwimerere w’abafite amazi. Umukobwa uhora akonje: uku gukonja ugutandukanye no kugira imbeho ahubwo uyu mukobwa kabone n’iyo izuba ryaba ririkubva cyane umukoraho we ukumva wagira ngo yari muri firigo nyamara we akakubwira ko nta mbeho afite.

Umukobwa ufite hagati y’amaguru hafatanye:"
14,urukundo,relationship,http://muhabura.rw/amakuru/urukundo/article/menya-ibyiza-byo-gushaka-umugore-ukunda-imikino,Menya ibyiza byo gushaka umugore ukunda imikino," Si ugukabya, abagabo benshi bakunda siporo, uhereye ku mupira w’amaguru, uw’intoki, uw’ibiganza kugeza no ku myitozo ngororangingo n’ibindi.
 Kuribo rero siporo ivuze byinshi, uretse kuyitangaho amafaranga bashyigikira amakipe bakunda binabatwara n’umwanya mu kuyikora cyangwa kuyikurikirana ku matelevisiyo. Urubuga elcrema rutagaza ko ku mugabo uba warihebeye siporo muri ubwo buryo bimubera byiza kuba yakundana n’umukobwa cyangwa umugore uyikunda kugira ngo bajye bagira ibintu byinshi bibahuza, dore ko iyo bitagenze bityo usanga hari ingo nyinshi zisenyuka bitewe n’uko umugore atihanganira uburyo umugbo we yitwara mu bijyanye n’imikino. Bimwe mu byiza gushaka umugore ukunda siporo ‘Weekend’ iba ivuze byinshi kuri bombi Muri ‘Weekend’ nibwo usanga abafana b’amakipe atandukanye bategereje kuzishima bakurikirana uko imikino irimo kugenda. Ibyo rero abagabo babiha agaciro cyane. Iyo umugabo afite umugore ukunda siporo, bose babasha kwishimana muri ‘Weekend’, bakaba bari kumwe aho kugira ngo umwe yijyane mugenzi we asigare mu bwigunge. Ibi bigira umumaro cyane ku mikino iba mu gicuku, aho usanga umugore yirakaje ko umugabo we amurutisha umupira ndetse bikaba byanabasenyera. Ibyo rero ntibijya bibaho mu rugo rw’abakunda imikino kuko iryo joro usanga umugore aba ari kumwe n’umugabo. Gufatanya kureba umupira n’umugore wawe mu gicuku ngo biba bimeze nk’igihe cyo kurambagizanya aho umwe aba atifuza gusiga undi cyangwa kumuva iruhande.  Bene uwo mugore yumvikana n’inshuti z’umugabo we Iyo umugabo akunda siporo n’inshuti ze na zo ziba ziyikunda, iyo rero umugore na we ayikunda, izo nshuti zimwibonamo ndetse bakagira byinshi baganira kuko na we aba abikurikiranira hafi. Iyo umugore adakunda siporo ngo izo nshuti z’umugabo ntizimwibonamo ndetse babura n’ibyo baganira kubera ko baba badahuje. Umugore wawe muvuga rumwe Iyo ibyo mukunda ari bimwe n’umubano wanyu uriyongera mukarushaho gusabana. Gufata igihe runaka muhugiye mu bintu bimwe bifasha gukomeza kongera urukundo rwanyu. Mubusanzwe umugore udakunda siporo ahora yumva ko atitaweho,adakunzwe kandi igihe umugabo yagiye kureba umupira cyangwa mu bindi bikorwa by’imikino aba yagiye kumuca inyuma naho umugore ubikunda aba yajyanye n’umugabo we bityo kutamwizera ntibibaho.  Igihe kinini muba muri kumwe Mu gihe usanga abantu bamwe bakundana bashinjanya kuburana cyangwa umwe ntahe undi umwanya uhagije ngo bisanzuraneho, ku bakundana bose bibona muri siporo bo siko bimera kuko bahorana igihe cyabo kinini Yanditswe na Niyomugabo Albert /Muhabura.rw"
14,urukundo,relationship,http://muhabura.rw/amakuru/urukundo/article/menya-ibintu-bishobora-kurinda-urukundo-rw-abashakanye,Menya Ibintu  bishobora kurinda urukundo rw’abashakanye," Kugirango urugo rukomere, rugendwe mbese rutunge rutunganirwe, abashakanye bagomba gushyira hamwe muri byose. Urukundo rw’abashakanye si urw’isaha imwe cyangwa umunsi umwe cyangwa umwaka umwe ahubwo n’urwiteka ryose. Niyompamvu bagomba kubagarira urukundo rwabo kumanwa na nijoro, bakaruvomerera ndetse bakanarwuhira.  kugirango ibyo bigerweho, hagomba kubaho kuzuzanya muri byose. Abashakanye bagirana igihango gikomeye , aho biyemerera imbere y’imbaga y’abantu ko bagiye kubana akaramata, baba (...) Kugirango urugo rukomere, rugendwe mbese rutunge rutunganirwe, abashakanye bagomba gushyira hamwe muri byose. Urukundo rw’abashakanye si urw’isaha imwe cyangwa umunsi umwe cyangwa umwaka umwe ahubwo n’urwiteka ryose. Niyompamvu bagomba kubagarira urukundo rwabo kumanwa na nijoro, bakaruvomerera ndetse bakanarwuhira. kugirango ibyo bigerweho, hagomba kubaho kuzuzanya muri byose.
Abashakanye bagirana igihango gikomeye , aho biyemerera imbere y’imbaga y’abantu ko bagiye kubana akaramata, baba babyaye cyagwa batabyaye;mubukire cyagwa mubukene . Kugirango izo shingano bihaye zigerweho,hagomba kubaho ibi bikurikira:
 Gutera urubariro: Gutera urubariro ni Ikintu cyambere cyingenzi , gisaba ubwumvikane, ubwubahane n’ubushishozi buhagije . Buri wese agomba guharanira gushimisha mugenzi we, kandi mugafata umwanya uhagije wo gutegura uwo murimo mugiye gukora, ntamunaniro ,nta nzara yewe ntanumunabi.  Kwihangana: baca umugani mu Kinyarwanda ngo ntazibana zidakomanya amahembe, bishatse kuvuga ko harigihe abashakanye bashobora kugira icyo bapfa. Birakwiye ko mwicara mukaganira mugashakira hamwe umuti, uwakosheje agasaba imbabazi, uzisabwe nawe akazitanga, urugo rwanyu rugahoramo amahoro n’umunezero.  Kujya inama no kwisuzuma: Birakwiye ko abashakanye bafata umwanya uhagije wo kuganira, bari bonyine, batananiwe, bari murugo cyangwa bashatse ahandi hantu hatuje ho kuganirira. Si byiza ko muhora muganirira ahantu hamwe nibyo bivamo akamenyero ukumva ko ubwo mwicaye aho musazwe mwicara nubundi ibyo mugiye kuvuga ari bimwe musazwe muhavugira.  Guhitamo inshuti z’urugo: Umuntu iyo atarubaka rugo aba afite ize nshuti, abo biganye, abo bakoranye, ndetse nabo baturanye batandukanye murabo bose rero murebamo abakwiye kuba ishuti zurugo. Isuku: Isuku n’ikintu cyibanze mubuzima bwacu bwaburi munsi byagera kububatse ingo ho bikaba akarusho. Birakwiye ko habaho isuku ihagije yaba ku mugabo cyagwa ku mugore, isuku mu rugo, muburiri ndetse no kuri wowe ubwawe ukigirira isuku, tutibagiwe n’amafunguro. Yanditswe na Albert Niyomugabo/Muhabura.rw"
14,urukundo,relationship,http://muhabura.rw/amakuru/urukundo/article/iyo-ukunda-umuntu-urukundo-rw-agahararo-wowe,Menya ibimenyetso biranga urukundo rw’agahararo," Iyo ukunda umuntu urukundo rw’agahararo, wowe uba wumva umukunda nyabyo kimwe n’uko urukundo rw’ukuri na rwo rujyana n’ibyiyumviro. 
 Urubuga www.topsante.fr ruvuga ko urukundo ari amayobera kandi kuruhishura by’ukuri bitoroha gusa, ngo hari ibintu by’ingenzi wagenderaho ukamenya niba umuntu agukunda urukundo rw’ukuri cyangwa urw’agahararo. 1.Uru rukundo ruba rushingiye gusa ku byo umuntu yashimye ku wundi bigaragara inyuma 
2. Urwo rukundo rutuma umuntu atabona aho undi afite intege nke n’ibyiza (...) Iyo ukunda umuntu urukundo rw’agahararo, wowe uba wumva umukunda nyabyo kimwe n’uko urukundo rw’ukuri na rwo rujyana n’ibyiyumviro. Urubuga www.topsante.fr ruvuga ko urukundo ari amayobera kandi kuruhishura by’ukuri bitoroha gusa, ngo hari ibintu by’ingenzi wagenderaho ukamenya niba umuntu agukunda urukundo rw’ukuri cyangwa urw’agahararo. 1.Uru rukundo ruba rushingiye gusa ku byo umuntu yashimye ku wundi bigaragara inyuma 2. Urwo rukundo rutuma umuntu atabona aho undi afite intege nke n’ibyiza afite rukabikabiriza. 3. Uru rukundo rugereranywa n’akazu kubakishije umucanga gusa kuko rutaramba cyangwa ngo rumare igihe: rurashyuha, rukamenyekana henshi ariko rurangira vuba. Aha ngo ukunda umuntu nyuma y’ukwezi wabona undi umurusha ibyo wakurikiye kuri we ukaba uramuretse wagukiye wa wundi. 4. Iyo havutse akabazo gato hagati y’abakundana, uru rukundo ruhita ruhagarara, mbese urukundo rw’agahararo ntiruzi kwihangana. 5. Uru rukundo rutangira kandi rukemeranwaho nta gihe cyo gutekereza kibayeho, rufatiraho, kandi nta gihe cyo kumenyana rugira. 6. Urukundo rw’agahararo ruba rufite impamvu ariko zishingira cyane ku ku kwikunda. 7. Urukundo rw’agahararo rugendera ku marangamutima y’abandi ntirwigera rwifatira icyemezo. 8. Urukundo rw’agahararo rubuza amahoro. Kuko ruba rwarakurikiye imimerere igaragara inyuma nk’uburanga cyane cyane, imyambarire n’ubutunzi. Iyo ibyo byose uwari wabikurikiye atakiri kubibona kuri mugenzi we atangira kubura amahoro yibaza uburyo agiye kwishakira abandi babifite ndetse anibaza uko agiye kuruvamo n’uwo utakiri kumugaragarira nka mbere. 9. Urukundo rw’agahararo nta kuri rugira, ruriyoberanya, rurirarira. Guhishanya biraruranga,urufite ntiyigera yumva yakwiyereka mugenzi we uko ari, ahora yirata ibyo afite n’ibyo adafite yaba imitungo, imibereho n’amateka y’ubuzima akurikije uko abona mugenzi we, nubwo ashobora kuba amwibeshyaho. 10. Uru rukundo rw’agahararo nta ntambwe rutera n’iyo rwayitera ruba rugira ngo rwigerere kuri bimwe mu byo rwakurikiye nk’ubutunzi cyangwa se igitsina. Aha ni hamwe ukunda azajya akosereza mugenzi we nabimubwira yumve ntacyo bimutwaye, nta mbabazi yamusaba cyangwa ngo yihatire kwihana iryo kosa ubutazarisubira. Naramuka amusabye imbabazi ntazabikorera kuko yumva yahemukiye mugenzi we, ahubwo azazimusabira kugira ngo icyo amutezeho atagihagarika. Yanditswe na Niyomugbo Albert/Muhabura.rw
"
14,urukundo,relationship,http://muhabura.rw/amakuru/urukundo/article/menya-amagambo-abakobwa-babwira-abakunzi-babo-bakarushaho,Menya amagambo abakobwa babwira   abakunzi babo bakarushaho kubishimira," Abahungu kimwe n’abakobwa bari mu rukundo bakunda kwitabwaho, guteteshwa no kwerekwa urukundo mu buryo butandukanye bahitiwemo n’abo bakundana.
 Urubuga aufeminin.com rurabwira abakobwa amagambo 10 bazajya bakunda kubwira abakunzi babo kugira ngo barusheho kubishimira no kumva banezerewe no gukundwa na bo. 1.Ndakwizera ; Umuhungu ukunda ahora aharanira ko umukobwa akunda abimenya kandi akabiha agaciro, noneho umuhungu w’umunyakuri we ni akarusho, aba yifuza ko umukunzi we amubwira ko azi uburyo amubwiza ukuri. 2. Nishimiye igikorwa cyawe , aha ni igihe umuhungu abwiye umukobwa icyiza yagezeho, kubibwira umukobwa ni uko aba anifuza ko acyishimira kandi akabimubwira. 3.Uri umuhanga , nk’igihe hari ikintu umuhungu akoze yagitakajeho ubushishozi buhanitse, biramushimisha cyane iyo umukobwa abibonye ko icyo kintu akoze cyamusabye ubushishozi buhanitse. 4.Uri umukozi , igihe umuhungu yakoze akazi kamunanije akenshi iyo agakoreye umukobwa, ni ibyishimo kuri we iyo umukobwa agahaye agaciro. 5.Ngira inama, mpa igitekerezo cyawe, wowe urabyumva ute?. Ibi byereka umuhungu ko umukobwa bakundana amubonamo umuntu w’inyangamugayo, ushyira mu gaciro kandi ufite ibitekerezo by’abagabo. 6. Ndemeye , abahungu batandukanye batekereza ko abakobwa batabarika batazi kwemera ikintu ngo babigaragaze cyangwa guhakana, ibi bikabagaragaza nk’abatazi gufata icyemezo. Umuhungu ufite umukobwa w’inshuti, yishimira ko iyo nshuti ye izi gufata icyemezo,kandi iakmenya kwemera no guhakana igihe ari ngombwa vuba kandi neza itajinjikanyije. 7.Ntugire impungenge , aha ni igihe umuhungu yakoshereje umukobwa akamusaba imbabazi, iyo umukobwa amubabariye akamumara impungenge ko atatinze kuri iryo kosa yamukoreye, biramushimisha. 8.Ndi uwawe gusa , iki ni icyizere uba uremye mu muhungu mukundana kuko yumva ko umwubaha kandi umuha agaciro katavogerwa mu buzima bwawe. 9. Nagukumbuye , kimwe mu bimenyetso by’abakundana ni ugukumburana, iyo umuhungu umubwiye ko umukumbuye yumva ko unamukunda. 10 . Uranyura ; Iri jambo riha umuhungu icyizere cyo kumva ko wishimira uko ateye, uwo ari we, icyo ari cyo, iri ni ijambo rikubiyemo byinshi kandi ritera umuhungu akanyabugabo ko kumva ko wishimira uwo ari we kandi ko utajya hanze kuko akunyura kandi agutera ishema. Yanditswe na Niyomugabo/MUHABURA.rw
"
14,urukundo,relationship,http://muhabura.rw/amakuru/urukundo/article/dore-ibintu-ugomba-gukora-nyuma-y-uko-utandukana-n-umukunzi,Dore ibintu ugomba gukora nyuma y’uko utandukana n’umukunzi wawe cyangwa uwo mwashakanye," Ni ibyishimo byinshi kugira umukunzi, ugukunda nawe ukamuka nta ko bisa! Aba hanga mu mikorere y’ubwonko bavuga ko byongera iminsi yo kubaho ndetse bigatera akanyamuneza buri muntu iteka rwose. Burya mu mibereho y’abantu yose, ubuzima burahinduka umunsi ku munsi, ibyo nibyo bituma bigora buri wese kubona umuntu bakundana kugeza bafashe umwanzuro wo kubana akaramata nk’umugore n’umugabo. Muri iki gihe hirya no hino ingo ziragenda zisenyuka rimwe na rimwe ugusanga biterwa n’impinduka z’ubukungu, gusaza, ubushake, ndetse n’ubugumba, benshi bakunze kwitiranya no gusaza. Mu kwemera kw’amadini atandukanye ,bemeza ko abashakanye baba bahujwe n’Imana nta kindi cyabatandukanya uretse umwe apfuye , maze undi akaba yabona uburenganzira bwo gushaka undi. Mu bushakashatsi bwakonzwe n’umuryango wita ku buzima ku Isi ( WHO) ku mibanire hagati y’abakundana , bwagaragaje ko abantu ibihumbi 8 ku Isi hose, cyane urubyiruko ruri hagati y’imyaka 15-29 bakunze kubura ubuzima kubera ibibazo by’imibanire.   Bongo5 dukesha ubu bushakashatsi igaragaza bimwe mu bintu ugomba gukora nyuma y’uko utandukana n’umukunzi wawe cyangwa uwo mwashakanye.  Reka Gushaka kwihorera Ubirekere Imana kandi ureke byose bigende. Igihe utandukanye n’uwo mwakundanye bisa nk’igitangaza kibaye mu buzima bwawe! Kubera ko ushiduka wumva nta bushake bwo kongera gukunda rwose utanabishaka mubuzima, ndetse usanga benshi bibaza aho babyiciye, ndetse n’aho bagize intege nke, mbese ukaguma wibaza ibibazo byinshi. Nyamara iki gihe uba usabwa gufunga umuryango, ku muntu mwakundanye cyangwa mwashakanye, ukibagirwa ibyabaye ndetse  ubuzima bugakomeza. Reka kumva Indirimbo zibabaje ndetse n’izindi z’urukundo zagukumbuza ibihe waciyemo. Nyuma yo gushwana n’uwo wari warihebeye, rekeraho kumva indirimbo zibabaje cyangwa z’urukundo kuko izi zatuma wibuka ibihe byiza waciyemo maze agahinda akakakwica, ndetse ukumva ko uri umuhombyi utanakwiye kubaho. Reka kumva ko Umubano wawe n’undi muntu ugoye.  Abantu benshi cyane igitsina  gore nyuma y’uko batandukanye n’abo bakundaga , bakunze gushyira amafoto yabo agaragaza akababaro cyangwa amafoto agaragaza amagambo ababaje, mbese yerekana ibihe bibi barimo. Icyo gihe iyo abahungu babajije iby’izo foto umubare munini w’abakobwa uvuga ko bari bafite abakunzi ariko batandukanye, icyo gisubizo akenshi gikunze gutuma biheba ndetse bakumva imyaka ibashiranye nta mukunzi uhamye bafite. Ibi byabaye mu mwaka wa 2014 kuri Amber Rose, ubwo yatandukanaga n’umukunzi we Wizkhalifa, yahoraga abyandika ku mbugankoranyambaga, yibwira ko aribyo bizatuma agira amahoro, nyamara aribyo byatumaga agira agahinda kenshi. Icyo rere bireke ndetse unabyibagirwe.vuga ko uri Single ibi bizatuma wumva utangiye ubuzima bushya. Reka kuvuga nabi Uwo Mwatandukanye. Igihe  uwo mwabyumvaga kimwe mutanye ,ndetse akishakira undi, irinde kumuvuga nabi muri bagenzi bawe,kuko byatuma bagufata nabi utabizi. Nawe amenye ko wasigaye umuvuga nabi byatuma nawe ashaka kwihorera, mwereke ko watangiye ubuzima bwawe ndetse wise kubaho utamufite. Rekeraho kumwandikira ubutumwa bugufi ndetse no kumukurikira ku mbugankoranyambaga. Rekeraho  kwirirwa umwohereza ubutumwa bugufi umwihanganisha, ngo Pole; sorry ihangane… Umeze ute? Reka kumuvugisha umwiyibagize kandi bizagufasha. Tekereza umwandikiye nta gusubize? Rekeraho kuba umwe mu nshuti ze cyangwa abamukurikira ku mbuga nkoranyambaga kuko byatuma ugira agahinda kenshi. Tekereza ufunguye Instagram ugahingukira ku ifoto ye arikumwe n’undi babyumva kimwe? Warara udasinziye ndetse ugashengurwa n’agahinda. Reka  Kwihindura isura
 Abakobwa bakunze kwihindura amasura nyuma yo gutandukana n’abakunzi babo, ibyo bakunze kubikora bibwira ngo ahari mbere bagaragaraga nabi, ugasanga bisize imiti ibahindura isura. Benshi usanga bahinduye imyambarire, uruhu ndetse bagatangira kwishyiraho amatatuwaje (Tatoo) ibyo byose bakabikora bagamije gushaka gukurura abandi basore nyamara batazi ingaruka zabyo.

Rekeraho Kwibuka ibihe byiza mwajyiranye mukiri kumwe. Biragoye ariko birashoboka! Shaka ikintu kiguhuza muri iyo minsi maze kikurinde kwibuka ibihe byiza wajyiranye n’uwo mwatandukanye, aha ushobora gusoma ibitabo bitandukanye, ukareba amafilimi gusa ukirinda kureba iz’urukundo. Shaka inshuti mwishimane zitume utamwibuka. Tekereza ibintu byaguteza imbere ndetse wumve ko kubaho utamufite ari ubuzima busanzwe.  Ntuzashake undi mukunzi ku mpamvu zo kwiyibagiza uwa mbere.
  Abantu benshi iyo bamaze gutandukana n’abakunzi babo usanga bahita bihutira gushaka abandi ngo bihimure kubo bari basanzwe bakundana, nyamara ntibibuke ko nawe bahita batandukana bikamera nka mbere. Aba bashakashatsi bagaragaza ko igihe watandukanye n’uwo wihebeye ,Atari ngombwa ko uhita ushaka undi, ahubwo witonda ukabanza ukitekerezaho ukabona kubura urukundo rwawe kuwundi muntu.  Ndizera ko wowe wari Umuze iminsi ushengurwa n’agahinda  ko gutandukana n’uwo wari warihebeye, nyuma yo gusoma iyi nkuru, ubonye uburyo bwo kugarura akanyamuneza ndetse n’ibyishimo ukeneye mu buzima.

Yanditswe na Ukurikiyimfura Leonce/MUHABURA.rw"
14,urukundo,relationship,http://muhabura.rw/amakuru/urukundo/article/mu-buriri-nta-kintu-amarira-mungire-inama,Mu buriri nta kintu amarira mungire inama," Bavandimwe dusangiye uru rubuga mbona hari ibibazo bivugirwa hano bigakemuka, na njye ndaje ngo mungire inama ku kibazo mfite mu muryango wanjye.
 Ndi umugore ukiri muto, ndubatse mbana n’umugabo tumaze kubyarana kabiri, umwana wacu mukuru afite imyaka itatu umutoya afite umwaka umwe.
Umugabo wanjye twashakanye mukunda cyane, afite akazi keza kamuhemba amafaranga ahagije nanjye mfite akazi keza muri Leta. Mu by’ukuri umugabo wanjye dushakana nafashe icyemezo cyo kureka abahungu bose twari twarakundanye mbere, mubonamo umuntu unyuze ku mutima. Gusa mbere abo bahungu twakundanye buri umwe twararyamanaga mu gihe twakundanaga ariko ntabwo twagize umushinga ngo hagire uwo turushingana. Mu rugo iwanjye, umugabo tubana nabonaga ari umusore mwiza utagira uko asa haba mu mico no mu myifatire kandi ni ko ameze, mbona ari umuntu w’inyangamugayo, ariko mu buriri nta kintu amarira (ntampaza) ku buryo ubu numva aho kubura ibyishimo ngiye kumureka. Nagerageje kwihangana, mubwira ikibazo cy’uko numva mu buriri ntacyo amarira ariko nkabona ntacyo ahindura. Ntinya kumubwira ko nakundanye n’abandi bahungu mbere ndetse tukanaryamana kuko ntinya ko yambonamo umusambanyi akanangabanyiriza icyizere, cyangwa we akumva ko ntacyo amaze. Mu by’ukuri umugabo wanjye aho bigeze numva nta kibashije kwihanga kuko atakibasha kumpaza mu buriri, numva namureka nkigendera.
Ubu mfite ikibazo cy’abo bana twabyaranye, kuko ndabakunda. Aho bigeze aha, umugabo wanjye twarasezeranye imbere y’Imana no mu mategeko, ariko mbura aho mpera naka gatanya kuko nabuze aho nahera nsobanurira umuryango impamvu yo gutandukana n’umugabo wanjye babona ari indakemwa mu mico no mu myifatire. Bavandimwe  mwamfasha kungira inama y’icyo nakora. Ese byashoboka ko uyu mugabo namwihanganira nkemera kubabara bigahera ku mutima.Umugabo wanjye se nimubwiza ukuri ikibazo mfite hari icyo yakora kugira ngo mu buriri bige bigenda neza mu buryo buhuye n’ibyifuzo byanjye? Abana banjye se iki nicyo gihe cyo kubasiga cyangwa nkabatwara se? Ubu se ko numva umugabo wanjye ntakimwizey n’ubwo mu mutima harimo izo ntambara, nakora iki? Mbaye mbashimiye ku nama zanyu mugiye kumpa, Imana ibahe umugisha."
14,urukundo,relationship,http://muhabura.rw/amakuru/urukundo/article/dore-ibintu-ushobora-gukora-kugira-ngo-ushimishe-uwo-ukunda,Dore ibintu ushobora gukora kugira ngo  ushimishe uwo ukunda," Dore ibintu ushobora gukora kugira ngo ubagarire urukundo kandi unashimishe uwo ukunda bityo utavaho witesha amahirwe yo gukunda no gukundwa.
  twifashishije www.anvari.org rugaragaza ko hari ibikorwa by’urukundo bigera kuri 50 umuhungu cyangwa se umukobwa ashobora gukora kugira ngo ashimishe uwo akunda kandi binamufashe no kumva ibyiza byo kuba mu rukundo. Muri ibyo 50 twabatoranirijemo 20 bishobora kubafasha kurunga no kuryoshya urukundo rwanyu. Ibyo bikorwa ni ibi bikurikira: 1. Mu gihe uri kumwe n’uwo ukunda, jya ugerageza kumubwira mu ijwi ryoroheje ndetse akenshi  nujya kumubwira akantu gasekeje cg se k’ibanga ujye  ukoresha kumwongorera, ngo kuko ibi bituma yumva ibizongamubiri n’itandukaniro riri hagati yawe n’abandi.
2. Gerageza kumufata mu kiganza igihe muri kumwe mugendana, ngo kuko ibi bituma akwiyumvamo cyane, akanumva ko utamuri kure. 3. Niba kandi yagusuye, muhamagare umujyane mu gikoni mutegurane ifunguro. Urugero nk’umureti, agafiriti, gukaranga ubunyobwa n’ibindi. Ibi  rero ngo biramushimisha kabone niyo mwateka ibitaryoshye. 4. Jya ukunda kumuha impano akenshi ndetse  wibande kuzihendutse cyane rwose ngo kandi ujye ureba iyo atatekerezaga ko wamuha. 5. Kora ubushakashatsi umenye umwenda akunda muyo ufite hanyuma ube ari wo wambara igihe cyose muri kumwe. 6. Numuramutsa, jya umuhobera cyane kandi umwegereye kabone niyo mwaba muherukana vuba. 7. Fata igihe umubwire mutemberane mujye ahantu kure n’amaguru kandi hitaruye nko ku mucanga, mu ishyamba n’ahandi. 8. Jya ukunda kumubwira ko ari we wenyine wifuza kandi utamubeshya.
9. Fata akanya igihe muri kumwe umufate ku rutugu, umurebe mu maso  na we akurebe, mumare nk’iminota ibiri mutavuga, ubone umubwire ko umukunda nibiba ngombwa unamusome utamuteguje. 10. Kora akantu kerekana ko mukundana igihe muri no mu bantu benshi. 11. Muririmbire kabone nubwo waba udafite ijwi ryiza ngo we biramshimisha 12. Mutumire aze musangire ifunguro haba mu rugo cyangwa se muri restora. 13.Mufate akaboko umurebe mumaso hanyuma umusome ku kiganza nurangiza uhite ugishyira mu gituza cyawe mu gice guherereyemo umutima (ibi biba byiza ngo iyo bikozwe n’umuhungu). 14. Jya umusaba uburenganzira bwo kumuhamagara  kenshi. 15. Mu gihe wagize akazi kenshi, gerageza gushakisha byibura iminota mike ujye ahantu hatari urusaku hanyuma umuhamagare wibuke no kumubwira ijambo ngo “ndagukunda” (I love you).
16. Gerageza kumukorera ibintu bimwereka ko harimo ubwitange ariko wirinde kumubwira ko witanze. Wowe bikore, hanyuma we abibone utarinze kubimubwira. 17. Gerageza kumushushanyiriza ibyishimo  byo kuba ari we muri kumwe mu rukundo. 18. Mufashe kwitoza kubwirana amagambo y’urukundo mu ndimi z’amahanga 19. Mujye mukorana gahunda zimwe na zimwe nko kujyana gusenga, kureba film, umupira  n’ibindi bitandukanye ariko mwirinde kubana  ahantu hamwe ( mu gipangu kimwe). 20. Jya wibuka amatariki afata nk’ingirakamaro  mu buzima  bwe nk’itariki ye y’amavuko, iy’umubatizo we, umunsi w’umutagatifu we n’izindi kandi umwereke ko wabyibutse. MUHABURA.RW"
14,urukundo,relationship,http://muhabura.rw/amakuru/urukundo/article/menya-ibintu-abakobwa-bakunda-kubeshya-abahungu,Menya ibintu abakobwa bakunda kubeshya abahungu," Ibinyoma ni bimwe mu bintu bikunze kuranga urukondo rw’ uburyarya aho usanga bamwe bumva ko haribyo bagomaba kubeshya kugirango bagire icyo babona cyangwa bunguka bivuye muri ibyo binyoma. Twagerageje kubakusanyiriza ibinyoma abakobwa bakunda kubeshya abahungu muri rusange. 1.	Ndaba niteguye mu munota umwe : Iki ni kimwe mu binyoma abakobwa  bakunze kubeshya abakunzi babo.Nibyo baba bakeneye kugaragara neza kandi bitwara umwanya munini nko kwisiga , kuborosa amenyo , gutunganya umusatsi .... ariko ningombwa kumenya ko biri bugutware umwanya munini, nibyiza ko abakobwa bajya bavugisha ukuri nyako ku gihe biri buze kumutwara bityo ntatume umuhungu amara igihe kinini yica ibyo yakagombye kuba akora amutegereje.cyangwa akobikora ,mbere kuko gahunga aba ayizi. 2. Ndi mu mihango : Iki nacyo n’ikinyoma bamwe Abakobwa  bitwaza nk’impamvu ituma batakora imibonano mpuzabitsina, ariko mu byukuri ntabwo akenshi ari uko baba bari mu mihango ahubwo ari ukubera ko batari muri uwo mwanya wo gukora imibonano mpuzabitsina, cyangwa se barakarayije n’abakunzi babo kubera impamvu zitandukanye. 3. Nta Telefone ngira : Iki kinyoma ubundi abakobwa bakunze kukibeshya abasore batishimira, cyokoza abenshi ntabwo bakoresha iki kinyoma babigambiriye ahubwo ni ukugira ngo bace intege abo basore batishimira maze bareke kubiruka inyuma. 4. Ntabwo ndakaye Iki nacyo kirakunzwe cyane mu bakobwa,uba ubona mu maso ye ko yarakaye, isura ye yahindutse, ariko wamubaza ngo ko warakaye cyangwa ngo ko wababaye akakubwira ngo ntabwo yarakaye. 5. Ntabwo nigeze numva telephone isona : Iyo umugore cyangwa umukobwa yarambiwe umugabo we cyangwa hari umuhungu umutesha umutwe adashaka, iki nicyo kinyoma amubwira, akenshi aba yumvise Telefone isona ariko ntashake kuyitaba, ahubwo agahita ayishyira muri Silence. 6. Ntabwo nonaha nditegura ibyo gukundana : Iyo umusabye umukobwa ko mwakundana agusubiza ko adashaka gukundana ndetse akaguha n’ubusobanuro ngo butuma adashaka gukundana vuba . Hari abakubwira ko badakeneye abahungu babashyira mu byago cyangwa ko badakeneye umuntu wababaza, rimwe na rimwe umukobwa nk’uwo azagusubiza aya magambo “ntabwo mbishaka nshuti” ariko ukuri ni uko niba uwo mukobwa nta mukunzi wundi afite amukeneye, bityo nakubwira gutya ntugacike intege ahubwo ujye ukomeza umuhatirize. Yanditswe na Salongo /MUHABURA.rw"
14,urukundo,relationship,http://muhabura.rw/amakuru/urukundo/article/nukorera-umukobwa-ibi-nawe-azagerageza-akore-uko-ashoboye,Nukorera umukobwa  ibi nawe azagerageza akore uko ashoboye kugira ngo akwereke ko agukunda!," Kimwe n’abasore cyangwa abagabo abakobwa na bo cyangwa abagore baba bafite ibintu bifuza ku bagabo bashatse cyangwa ku basore bakundana.Umukobwa ugiye kubaka urugo akunda guhangayikishwa n’uko uwo bashakanye ashobora kuba ataramwiyeretse uko ari bityo akagira ubwoba ko nibagera mu rugo azahinduka. Umukobwa kimwe n’umuhungu bahora barota kuzakomeza kuba mu rukundo nk’urwo mu buto. Urubuga the discovery news ruvuga ibi bikurikirana nk’ibyo umuhungu cyangwa umukobwa bakunda ndetse bigakomeza bubatse n’urugo.
 1.Kuganira n’imvugo nziza Igitsina gore cyangwa se abagore muri rusange ni abantu bakunda kwitabwaho no kubwirwa neza buri gihe. Umukobwa rero iyo arimo kurambagizwa akunda umusore umubyinirira, umubwira amagambo meza yuzuye ubwuzu n’urukundo, amubwira icyo amukundira n’icyo yamukundiye, zimwe ingingo z’umubiri we akunda n’ibindi.
Iyo anageze igihe cyo kurushinga rero aba yumva umugabo we agomba gukomeza akabikora uku, akirinda icyo ari cyo cyose gishobora kumuhutaza kabone n’iyo yaba ari mu makosa, umugore aba yifuza ko wamukosora umubwira neza. 2. Kumwambika neza: Muri kamere y’abagore bahora bashaka gusa neza, kwambara neza, ni ukuvuga imyenda ijyanye n’igihe, bakanisiga bagacya. Iyo umugore ashatse umugabo rero aba yumva agomba kumurimbisha akamwambika imyenda myiza izamuhesha icyubahiro aho azajya anyura hose. Iyo rero umugore akiri mu gihe cyo guteretwa yishimira umusore umuzirikana rimwe na rimwe akamuha impano y’imyambaro myiza by’umwihariko ijyanye n’uko ateye. Iyo amaze gushaka rero kenshi na kenshi aba yumva byaye inshingano z’umugabo ko agomba kumwambika neza. Abagore b’abanyarwandakazi bakunda ko abagabo babo babagurira imyenda yiyubashye nk’ibitenge , amabubu, inkweto, isakoshi n’utundi tuntu duto duto tubashimisha turimo, isaha , inigi , amaherena n’ibindi. 3. Kwihangana no gutanga imbabazi: Umugore ahora yifuza umugabo uzamwihanganira igihe cyose cyane cyane mu gihe yagize intege nke, ndetse akanamubabarira igihe ya kosheje. Nta mugore ukunda umugabo uhora umuncyurira cyangwa umuhoza ku nkeke z’ibintu atatunganyije neza, ahubwo akunda wa wundi umuhora hafi kandi agahora yiteguye kumubabarira no kumwihanganira muri byose. 4. kumukunda nka mbere kandi ukabimwereka: Abagore cyangwa abakobwa bakunda abagabo badacika intege mu rukundo; n’ukuvuga umugabo cyangwa umusore uhora ubereka urukundo, atari umukunda mu minsi ya mbere yamara gufatisha agaterera iyo. Abagore bifuza ko abagabo babo bahora babereka urukundo amanywa n’ijoro, mbese bakunda kubona urukundo rukura aho gusubira inyuma. 5. Kumwita akazina keza: Iyo umukobwa cyangwa umugore amaze kwinjira mu rukundo neza neza aba yifuza ko umusore bakundana cyagwa umugabo we amuhindurira izina; akamwita akazina ku rukundo mu rwego rwo ku mutetesha no ku mubyinirira. Iyo rero umukobwa cyangwa se umugore afite akazina yiswe n’umukunzi we aba yumva akunzwe ndetse nta n’undi umuntu umurusha gukundwa. Ariko ikimushimisha kurushaho ni uko aka kazina agahamagarwa igihe bari ahandi hantu cyangwa bari mu bantu benshi. 6. Kumutembereza: Abakobwa kimwe n’abagore bakunda gusohoka, ibi rero bituma bakunda umusore cyangwa umugabo ubasohokana. Umugore aba yifuza ko umugabo we amuhindurira uburyo babanamo, atari ukwirirwa mu rugo cyangwa kwirirwa mu byo bamenyereye byo kujya ku kazi no kugaruka mu rugo gusa. Aba yifuza ko rimwe na rimwe mu bihe bya ‘week-end’ anyuzamo akamusohokana cyangwa bagira ikiruh.uko cya kazi bombi bagafata urugendo bakajya kuruhukira ahatari aho basanzwe bamenyereye. Ibi rero bituma urukundo rukura kandi bikagaragariza umugore ko yitaweho. 7.Kumufata mu biganza byombi, ukamureba mu maso umwitegereje, bimwereka ko nk’uko ariwe gusa wifuzaga kureba n’ubu mwamaze gushakana utajya uhararukwa kumureba. 8.Kumukinisha udukino two mu bwana nk’ubute, kwihishana, gupapurana, kubaburana(Gukina bakubitana ibiganza),… 9.Kumubwiza ukuri kuri buri kimwe cyose, n’ikitagenda kuri we niyo byamurakaza kubera uburemere bwabyo. 10.Kumubwira udukuru dusekeje dutandukanye twaba ari ukuri twaba ari n’utwo umuhimbiye ukadushyiramo utudukabya dutuma aseka. 11.Kumutungura n’impano zitandukanye cyangwa utugambo turyohera amatwi ye. 12.Kumuhanagura amarira igihe yarize kubera impamvu zitandukanye zamuriza.Nta mukobwa ujya upfa kwibagirwa umuhungu wamubaye hafi igihe yari mu gihe cy’agahinda kamuteye no kurira,aramuzirikana cyane. 13.Kumwibutsa ibiganiro mwagiranye mu gihe cyashize mu minsi yanyu ya mbere mu rukundo hamwe cyangwa n’ibyo mwagiye mukorerana cyangwa muganira mbere mutarakundana.Ibi bimwereka ko kumukunda bitagutunguye cyangwa bitakugwiririye ahubwo ari ibintu witondeye kandi wamwizeho bihagije maze ukamuhitamo wabifatiye icyemezo. 14.Kohererezanya ubutumwa bugufi(message)zirimo utugambo twiza nka « Bonjour, ma belle ! »(Ngenekereje navuga ko uba umubwiye ngo “waramutse mwiza wanjye”) 15.Kumwereka ko umuhaye agaciro kandi umwitayeho nk’ibisanzwe n’iyo muri hamwe n’inshuti zawe. 16.Kumenya kumucira bugufi igihe wamukoreye ikosa cyangwa wamurakaje,ukamenya kumusaba imbabazi ubishyizeho umutima ku buryo bikugaragara no mu maso.Bizamuha kurushaho kugukunda kuko azarushaho kumva ko wicisha bugufi kandi udafunga umutwe. 17.Kumuba hafi buri gihe,ugakunda kumubaza amakuru ye,ukihangana ukamuhamagara niyo yaba agahe gato ukamwereka ko uhorana amatsiko yo kumenya uko ameze buri gihe. Impamvu umukobwa yakwishima mu rukundo zo ni nyinshi.Gusa ikizihagarariye ni uguhora wifuza kandi ushaka icyo wamukorera kugira ngo yishime n’igihe yari yababaye umwereka ko umuri hafi kuri buri kintu cyose.Nukorera umukobwa mukundana ibi nawe azagerageza akore uko ashoboye kugira ngo akwereke ko agukunda kandi akwitayeho nk’uko nawe nawe wabimweretse. Yanditswe na Salongo /MUHABURA.RW
"
14,urukundo,relationship,http://muhabura.rw/amakuru/urukundo/article/menya-bimwe-mu-bintu-6-impuguke-zigaragaza-umugabo-agomba,Menya bimwe mu bintu 6  impuguke zigaragaza umugabo agomba kuba ufite mbere y’uko  gushaka Umugore," Benshi bashyingiranwa kuko bumva igihe kigeze bitewe n’imyaka bafite, ariko imyaka ntabwo ari ikibazo, icy’ibanze ni ukuba ibintu by’ibanze biba bikenewe kugira ngo ushake umufasha. 1.	Akazi Umugabo ushaka umugore agomba kuba afite ikintu akora kuko gushinga urugo bikenera amafaranga atari make. Igihe umugabo adashoboye kuzuza inshingano zirimo guhahira urugo umuryango ubamo umwiryane. 2.	Igitekerezo cy’uwo yifuza kuba 
 Mbere y’uko umugabo ashaka, agomba kuba afite igitekerezo cy’uwo yifuza kuba .Ntabwo ushobora guhitamo umugore ushyingiranwa nawe utazi icyo umushahaho. 3.	Gusobanukirwa n’icyo ushaka Ikindi kintu umugabo agomba kumenya mbere yo gusha ni ugusobanukirwa n’ikintu ashaka mu rugo. Uko ushaka uko urugo rwawe rugomba kumera n’uko umubano wawe uzaba umeze. Mu by’ukuri ntabwo wubaka inzu utabanje gusobanukirwa n’ikintu uyikeneyemo. Nk’uko umwubatsi ategura igishushanyombonera ni nako n’uwitegura kurushinga abigenza. 4. Gukura Ubukwe ni ubw’abantu bafite ibitekerezo. Igihe rero utarakura mu mutwe ntabwo uba uragera igihe cyo kuba wakemura ibibazo nk’umuntu mukuru. Muri icyo gihe ntabwo gushaka aba ari ibintu byawe. 5. Icyerekezo Kugira icyerekezo ni ikindi kintu ugomba kumenya mbere yo gushaka. Ugomba kugira icyerekezo cy’uwo ushaka kuba kandi ukagira intego y’uko wifuza ubukwe bwawe buzamera. Kumenya aho werekeza nk’umugabo, nta cyerekezo ntaho uba werekeza. 6. Ubumenyi bw’umugore n’uko uzamufata
 Iyo utazi kubana n’abagore nibura menya uko wabana n’umugore wawe kandi niba utazi uburyo bwo kubana na we iga mbere y’uko wabana na we mbere y’uko usaba uwo wifuza ko mwashyingiranwa Yanditswe na Niyomugabo Robert /Muhabura.rw"
14,urukundo,relationship,http://muhabura.rw/amakuru/urukundo/article/inzira-zoroshye-zo-kwegera-umukobwa-muruhame-ukaba,"Inzira  zoroshye  zo kwegera  umukobwa  muruhame,  ukaba wakigarurira  umutima  we."," Bamwe  mu  bahungu  cg abagabo  bagira  ubwoba  bwo  kwegera cg  kumenyana  n’umukobwa  muruhame, mugihe  abandi  batazi  aho  bahera  biyegereza  umukobwa  ahubwo  ugasanga  bizera  ko  kumenyana  nawe byoroshye  byabera  ahantu  hatari  abantu  benshi.Ariko  burya  muruhame  niho  hantu  heza  horoshye  kuba  wamenyana  n’umukobwa  ukamutwara  umutima  kuruta  igihe  ari  wenyine. INZIRA   ZOROSHYE  WAKORESHYE 1.Gerageza  guhuza  nawe  amaso. Ibisanzwe  iyo  ubonye  umuntu  uba  ushaka  ko  mwahura.ariko burya  kugirango  uhure  nawe neza,gerageza  kumureba   muhuze  amaso.igihe muzaba muyahuje,uzamuhezeho  ijisho.niwa  komeza kubikora  buri  kanya,bizaba  ikimenyetso  kinini   azahita  ashaka  guhura  nawe.Nawe  niyakureba  inshuro eshatu, bizagaragaza  ko  ya  kwishimiye.aha  impamvu  amaso  ari amanyembaraga  mu  rukundo nuko ahura  n’ubwonko  vuba  agatanga ubutumwa  ako  kanya. 2.Gerageza  kwita kubyo  ahugiyemo. Iyo usesenguye  amarenga  y’umuntu  cg ibimenyetso  by’umubiri,ntabwo wahita umenya neza ko yakwishimiye.ahubwo hari  imyitwarire  ye ureba  ugahita  umenyako   adacyeneye  ko  muganira.ibyo ubibonye  mureke kuko ntacyo wageraho.urugero  nk’igihe  ari  kwiyumvira  indirimbo cg ari gusoma igitabo,igihe  ari kwirebera ku ruhande  atari kukureba, igihe yafunze amaboko  n’ibindi.igihe  ubonye  ibi, ntukamwegere  kuko  ibyo  yakubwira  nti byagushimisha. 3. Ihe gahunda yo  guhura  nawe   ubwakabiri. Niba ubwo muherukana  warabonye  yarabyishimiye nawe  warabyishimiye,gerageza  kwiha gahunda yo kongera guhura nawe umuhe numero yawe ya telefone cg imeli. Ubu buryo buzatuma  ahora  yibuka uko  byari  bimeze  muhura  bwa mbere.uzamenya ko yakwishimiye niya  guhamagara  cg  akakwandikira.nawe umwake numero ye  ya  telefone cg imeli, niyaguhakanira  uzamureke  ubwo ntabucuti  azaba ashaka. 4.Gerageza  kwiyubaha no kwiyubahisha mubandi.
Iki  nicyo  kintu  kingenzi  cyagufasha   kwiyegereza cg  gukurura   umukobwa  mu  ruhame cg ahandi  hantu   ahariho  hose. Ariko niba  ibyo  utabyiyiziho  ntumwegere, wibuke  ko  hari   abakobwa  benshi  babyitaho   hakabaho  n’abandi  batabyitaho. Bityo  niba  wiyizeye  ko  wiyubaha  komeza  urugendo. Yanditswe na Habarurema Djamali/MUHABURA.rw"
14,urukundo,relationship,http://muhabura.rw/amakuru/urukundo/article/hari-amakosa-amwe-n-amwe-ashobora-gukorwa-n-umwe-mu,Menya Ibintu  abahungu  bakora bigatuma abakobwa bazinukwa  urukundo," Hari amakosa amwe n’amwe ashobora gukorwa n’umwe mu bakundana bigatuma mugenzi we atabasha kuyihanganira, rimwe na rimwe bikaba n’intandaro yo gutandukana kwabo. Amwe murayo makosa rero ashobora no gutuma abakobwa bamwe bumva bahuzwe urukundo. 
 1. Kwereka abandi bakobwa ko ubitayeho
Umukobwa mukundana arakugenzura cyane iyo uhuye n’abandi bakobwa kabone niyo baba ari bagenzi be, ikintu cyose ukoze aba akireba. Bamwe mu bahungu bagira ingeso yo kubona abandi bakobwa bakabareba ijisho ryiza, cyangwa se bakabereka ko babitayeho, ndetse ntibatinye no kubasaba numero za terefoni, kandi bari kumwe nabo basabye urukundo mbere.

2. Kutagira ikinyabupfura no kurakazwa n’ubusa
Abakobwa ntibakunda abasore batagira ikinyabupfura, bavuga nabi batajya bishima, birarira , bagashaka kwiyerekana uko batari, ugasanga igihe cyose ari abanyamushiha cyangwa se barakazwa n’ubusa, badatinya kuvuga nabi mu ruhame.

3. Kugira umwanda
Kutagira isuku ni kimwe mu bintu bibangamira abakobwa ndetse bikavamo no kuba batandukana n’inshuti zabo

4. Kumugereranya n’abandi bakobwa
Abakobwa cyangwa se igitsina gore muri rusange, ntibakunda ko ubagereranya n’abandi cyane cyane iyo abo bandi aribo urimo gushimagiza.
Gushimagiza umukobwa mwigeze gukundana, uwo mwiganye cyangwa uwo muturanye, bishobora gutuma uyu mukobwa w’inshuti yawe yumva ko atakunyuze, ukaba ukunda abo bandi.

5. Kutamwitaho

Abakobwa bose bashimishwa n’uko abasore b’inshuti zabo babitaho ndetse byaba na ngobwa bakabarata mu bandi. Umukobwa wakwemereye urukundo aba ashaka kumva ko hari itandukanirohagati y’uko yari ameze n’uko ameze igihe afite umukunzi. ikintu umukobwa abashaka nuko umuhungu amwereka ko amwitayeho, kandi akanabimugaragariza.

6. Kunywa ugasinda
Iki kintu cyo kunwa ukarenza urugero kibangamira umukobwa kikaba cyanatuma akuzinukwa burundu. kuko kimutera ipfunwe ndetse bikanamwereka ko umuhungu bakundana ari sabizeze, kuko uba umutesheje agaciro mu bandi. 7. Ubunebwe
Umukobwa wese ashimishwa no kubona umukunzi we akunda umurimo atari inzererezi cyangwa ngo yirirwe abunga imihana aho gushaka icyazabateza imbere. Yanditswe na Niyomugabo/Muhabura.rw
"
14,urukundo,relationship,http://muhabura.rw/amakuru/urukundo/article/impamvu-zituma-abantu-basomana-bafunze-amaso-ntawureba-undi,Impamvu zituma abantu basomana bafunze amaso ntawureba undi," Biragoye ko igihe abantu bari gusomana umwe yabona undi muburanga bwe cg barebana mugihe bakora icyo gikorwa akenshi kigaragaza ko abantu bishimiranye cg babyumva kimwe nkuko bakunze kubyita,bityo bigatuma bose bafunga amaso yabo ntihagire ureba undi.
 Aha hari impamvu 7 zituma amaso yabari gusomana  aba afunze. 1.kureka iminwa  ikaba ariyo  ivuga  kuko niyo iba ifite  ijambo  muri  icyo  gihe.
 Aha birumvikana ko nyuma yo kuvuga byinshi no kugaragaza bimwe mu bimenyetso ko  bishimiranye,ikiba gisigaye nu gusomana maze bakareka iminwa akaba ariyo ikora akazi. 2.Ni   ikimenyetso  cy’umunezero
 Akenshi biramenyerewe ko umuntu afunga amaso igihe ari kumva ikintu gishimishije.urugero aha twareba nk’igihe umuntu ari kumva indirimbo nziza,igihe umuntu ari gusenga,igihe umuntu asinziriye ndetse ni gihe umuntu ari kunywa akantu karyohereye. 3.Ni  ikimenyetso cy’ukuri
 Akenshi ntabwo umuntu amaso ye aba afunguye iyo ari ahantu hukuri cg yizera  kandi hari umutekano 4.Byongera   ibyishimo  cg se  bituma  ibyishimo  bizamuka
 Mwibuke ku biga ibinyabuzima,iyo kimwe mubyumviro bitanu  kitari gukora bituma ibindi bisigaye bikora neza.urugero nko kubantu batabona cg batumva.aha rero amaso iyo afunze  icyumviro cyo gukoranaho kirazamuka bityo n’ibyishimo bikiyongera. 5.Ni  ikimenyetso  cyo  kureka  byose  cg  gucika  intege  by’umubiri
 Aha  byerekana  ko  umuntu  aba  yaretse  ibyo  kwi  hagararaho  bityo umwanya ugaharirwa  igikorwa. 6.Bigaragaza  guhagarika  indi  mikino
 Iyo amaso   afunguye  hari  udukino dushobora  gukorwa  kandi  igihe  kirekire  iyo umuntu  ari  kumwe nuwo akunda.bityo  gusomana  bihagarika  udukino   twose   dushobora   gukorwa   amaso  afunguye. 7.Bigereranywa  nko  gufunguka  kw’ibyumviro  by’umubiri
 Gusomana igihe kirekire  ni nko gufunguka  naho  gufunga  amaso bigafatwa nko gufunga  ibintu byose byabera  hafi yahoo igikorwa kiri kubera  hanyuma hakitabwa  ku byishimo biba biri hagati  yabari  gusomana  ndetse n’iminwa. Yanditswe na HABARUREMA Djamal/Muhabura.rw
"
14,urukundo,relationship,http://muhabura.rw/amakuru/urukundo/article/inama-zizagufasha-kugira-no-kubona-urukundo-ruhamye,Inama zizagufasha kugira no kubona urukundo ruhamye," Iyo bibaye ngombwa ko haboneka impamvu ifatika yo kuba abakundana batandukana, akenshi usanga abantu bavuga ko ntawe ukwiye kwivanga mu byabo, kuko baba bakeka ko bashobora no kongera gusubirana, kuko kenshi na kenshi usanga abo bantu baba batazi uko bakwitwara nyuma yo gutandukana ku buryo bizabafasha guhama ku mwanzuro baba baratoye, dore ko rimwe na rimwe uba ari na ngombwa.
 Rero mu rwego rwo kugirango utazajya uhora muri mvuye kuri uyu ngiye kuri uyu gerageza gukurikiza izi nama twagukuriye kurubuga rwa quickea¬syfit.com, ubundi bigufashe kuguma ku mwanzuro wiyemeje. 1. Itondere kunva inama z’incuti wasimbuje uwo mwari mukundanye:
 Urasabwa kwizera uwo mukundanye nyuma yo gutana nuwa mbere muri byose ariko witondere inama zerekeranye nuko wakwitwara kuwo yasimbuye ukazitondera , twavuga nko kukubwira ngo umuhamagare umutetereza,cyangwa ngo muhure umuratira uwamusimbujwe….. 2. Irinde icyintu cyose gishobora kuba cya bahuza:
 Mugihe cyose wumva utarakira igikomere gitewe nicyabatandukanije irinde icyabahuza cyose usiba nimero ye ya telephone, email n,izindi nzira zisa nizi zishobora kubahuza. 3. Niba hari undi mwari mwaratandukanye mbere yuko ubana n’uyu mutandukanye, nawe komeza
umwirinde:
Abantu benshi bakunda guhita bagarukira uwo babi baratandukanye nawe nyuma yo gutandukana n’uwo bari barabasimbuje, nyamara umuntu aba asabwa kubirinda bose agatumbira imbere aho gusubira mu byahise. 4. Funga telefone yawe mu masaha ukeka ko ashobora kuguhagarira ho
cyangwa se wowe ushobora kuba wahamagara ho:
 Ibi bizagufasha kuba utabasha kohereza ubutumwa bugufi, kuba wahamagara cyangwa guhamagarwa mugihe bitari ngombwa. 5. Irinde kurya ibintu bikungahaye ku binure:
 Ibiribwa bikungahaye kubinure bituma umubiri w’umuntu ugubwa neza bikamutera kwifuza gukora imibonano mpuzabitsina cyane, bityo bikaba byagutera gutekereza cyane uwo mwatandukanye bikaba byagutera gushaka uko wamwigarurira. 6. Irinde ibyo yatangaje ku mbuga zihurirwaho n’abantu benshi: Niba hari ibyo yatangaje kumbuga nka facebook,twitter ..wibisoma ,wigira icyo wandikaho cyangwa ngo ube wareba n’amafoto yaba yashize ho kuko ibi byose biba bishobora kugukurura mugihe utaramenyera. 7. Witekereza ko gutandukana na we bizagushyira mukaga:Niba bibaye ngombwa ko utandukana n’uwo mwabanaga wikunva ko habaye ikintu kitasanzwe kuko ibi nabyo nio bimwe mu bigomba kuranga imibanire yabantu kuko ntabatana batara banye, ahubwoharanira kunva ko ibyiza biri imbere.

Yanditswe na Chief Editor/MUHABURA.rw"
14,urukundo,relationship,http://muhabura.rw/amakuru/urukundo/article/niba-ujya-utekereza-ibi-ntuzirirwe-ushaka-umugabo-cyangwa,Niba Ujya Utekereza Ibi Ntuzirirwe Ushaka Umugabo cyangwa Umugore," Burya gushaka ni icyemezo gikomeye umuntu afata mu buzima. N’ubwo Bibiliya itubwira ngo umukobwa azata ababyeyi be ajye gushaka umugabo, ntago ari ibyaburi wese. Akenshi  usanga icyi cyemezo gikunze guhubukirwa na benshi bitewe n’impamvu runaka zitari ngombwa, maze ugasanga nyuma y’igihe gito habayeho gutandukana. Umushakashatsi , akaba n’umuhanga mu imenyamuntu ndetse n’ubumenyi bwo mu mutwe, SRI George wo mu gihugu cya Nigeria yagaragaje zimwe mu mpamvu zishobora gutuma wibagirwa gushaka umugabo cyangwa umugore bitewe n’uko wowe urimo gutekereza.

Dore zimwe muri Izo mpamvu: Ntuzashake kuko ufite irari ry’igitsina.
Ntuzashaka kuko ugejeje igihe.
Ntuzashake kuko ubonye ko ujyiye gusaza.
Ntuzashake kuko ubonye ko uri wenyine ukeneye undi muntu ukuba hafi.
Ntuzashake kuko ukeneye umuntu ugufasha mu bijyanye n’umutungo
Ntuzashake kuko  wagize ibyago ugatwara inda niba uri umukobwa.
Ntuzashake kuko udashaka kubura uwo wakundaga
Ntuzashake kuko  ubihatiwe n’ababyeyi bawe.
Ntuzashake kuko ukunda icyo gitekerezo ndetse ugakunda kubona ubukwe bw’abashakanye.
Ntuzashake kuko inshuti yawe nayo yashatse. Aha ndakeka buri wese ahise yibaza igihe nyacyo cyo gushaka umugabo cyangwa umugore!! Wigira ubwoba igisubizo kirahari. Uyu mushakashatsi yatanze igihe nyacyo n’impamvu nyayo yo gushaka. Yagize ati “ Shaka umugabo cyangwa umugore kuko umukunda kandi nawe agukunda ndetse mwese mwabitekerejeho ntawe ubihatiye undi. Ikindi kandi shaka  umugabo cyangwa umugore ukunda Imana kuko ariyo izabashoboka kubana ubuziraherezo mwishimye.”

Yanditswe na Ukurikiyimfura Leonce/MUHABURA.rw"
14,urukundo,relationship,http://muhabura.rw/amakuru/urukundo/article/impamvu-10-zigaragaza-ko-umukobwa-agushakaho-urukundo,Impamvu 10 zigaragaza ko umukobwa agushakaho urukundo," Gukunda no gukundwa ni ibintu byizana, kandi ntawe bitabaho muri iyisi dutuyeho, yaba ashaje cyangwa ari muto. Gusa ikigora ni ukumenya niba hari umuntu ukwitayeho cyangwa ugukunda, ngo mube mwahuza urugwiro, mu gihe nawe ukeneye kubona umukunzi. Nubona rero ibimenyetso, ntuzabe umwana.
 1.	Inseko Umukobwa yagukunze ntiyifuza kukubona ubabaye narimwe, bityo bigatuma yumva yakubwira amagambo agushimisha, kugira ngo akubone useka. Usanga kandi iyo yinjiye aho uri, murebana akamwenyura, ndetse kuburyo iyo munaganira acishamo agaseka ku tuntu tumwe na tumwe mubamuganira, ngo akwereke ko akwitayeho cyane. 2.	Akunda kukureba cyane
 Amaso burya ni igice cy’umubiri kidasanzwe, kuko gitanga ubutumwa bwinshi mu bwonko bw’umuntu. Mu gihe rero umukobwa azaba yagukunze azahora ashaka kukwitegereza, cyane cyane nkiyo umunyuzeho, iyo muri kumwe muganira, iyo mwahuriye nko mu birori, cyangwa ahandi hose hahuza abantu benshi. Cyane cyane nushaka kumureba uzabona ko muzajya mukunda guhuza amaso kenshi, agasa nkuwijijisha akareba hirya. 3.	Ibimenyetso by’umubiri Ibimenyetso by’umubiri bikunda kuvuga ibintu byinshi, ariko si abantu benshi bakunze kubisobanukirwa. Nubona umukobwa muhuye cyangwa yinjiye ahantu uri akakwicira akajisho atavuze, akagukubita agashyi, akagukora mu mugongo, akakwicara iruhande, n’ibindi byinshi, ujye umenya ko hari ikintu kidasanzwe arimo kukwereka. 4.	Akunda kukuvuga
 Mu byukuri nta mukobwa utagira ikigare (group), iyo bari kumwe rero bakunda kuganira ibintu byinshi, cyane cyane ntibashobora gutandukana batavuze ku ngingo y’abasore, baba incuti zabo cyangwa abo bakorana. Iyo bateruye icyo kiganiro rero, usanga umukobwa wagupfuye ahora agutanga ho ingero muri bagenzibe, icyo bavuze cyose akagisanisha nawe. 5.	Azagusaba ko musohokana Ushobora kuba wari inshuti n’umukobwa bisanzwe, mukorana , mwigana, cyangwa se hari ibindi bintubyinshi muhuriramo, byazagera aho, ukumva atangiye kujya agusaba ko mwasohoka mwenyine . mu byukuri aba ashaka ko hari icyo mwazaganiraho mwiherereye mutari muri rwaserera. 6.	Azakoresha uko ashoboye mube kumwe
 Burya iyo ukunda umuntu ubawunva mwahora muri kumwe cyane. Umukobwa rero iyo yakwikundiye, akoresha ibishoboka byose akajya aba ari aho nawe ukunda kujya, kandi mukaza kubonana. Urugero, nkiyo ukunda kujya kubyina, kureba umupira se, n’ahandi, usanga akunda kuhaza, kandi abacuti be bataha agasigarana nawe, mukavugana ho amagambo make gusa, akitahira. 7.	Azakubwira ko Akunda Imico Yawe
 Umukobwa nakubwira ko yikundira imico yawe, mbese nk’ukuntu ugenda, useka, ijwi, ubwitonzi, kwambara se, n’utundi tuntu twinshi tukwerekeyeho, azaba akubwiye ko agukunda. Nibwo buryo bwe azaba akoresheje kugira ngo akwereke ko yagukunze. 8.	Akwereka ko akwitayeho
 Burya umukobwa wagukunze, aba ashaka kukwereka ko ariwe muntu ukwitayeho kurusha abandi. Nkiyo murikumwe na bagenzi banyu, usanga akunganira mu bintu byose uvuga, bakubaza nk’ikibazo nawe akagushyigikira, wavuga ikintu akakunganira, kandi akagerageza kwereka abandi ko uvuze ibintu bifite akamaro. 9.	Akunda kukugira Inama z’Ubuzima
 Niba umukobwa yarakubengutse uzajya wumva arimo kukugira inama z’ubuzima, akwereka icyo wakora ngo witeze imbere n’icyo utagomba gukora. Ibi kandi nta wanya munini bizamutwara, kuko azabikubwira igihe muzaba muganira. 10.	Aragufuhira Gufuha ni ibintu bigirwa na benshi, cyane cyane iyo bakundana, kandi usanga umuntu ufuhira undi, aba amukunda koko by’ukuri. Iyo umukobwa rero mumaze kumenyerana, muganira bisanzwe, ushobora kutamenya ko yagukunze. Ariko nubona akunda kukubaza niba umukobwa runaka ari inshuti yawe, cyangwa akakubaza icyo upanga n’umukobwa yigeze kubabonana, uzamenye ko burya atabikunda, ahubwo aba ashaka ko ari we wenyine wakikundira. Ibimenyetso ni byinshi ntawabivuga ngo abirangize, ariko ibi nibyo bikunda kugaruka mu buzima bwa burimunsi. Nubona rero hari umukobwa bigaragayeho, wowe musore ntuzabe umwana niba ufite gahunda yo gushaka incuti, kuko ntiwategereza ko azagusaba ubucuti. Burya imico y’ibihugu byacu yemerera abahungu kubanza gusaba ubucuti abakobwa. Yanditswe na  Niyomugabo/Muhabura.rw
"
14,urukundo,relationship,http://muhabura.rw/amakuru/urukundo/article/burya-ngo-uko-amabere-y-aba-ameze-kose-abagabo-barayakunda,Burya ngo uko amabere y’aba ameze kose abagabo barayakunda!," Burya ngo uko amabere y’aba ameze kose abagabo barayakunda! Gusa ngo ntiharamenyekana impamvu ya byo Kuba abagabo bakunda amabere y’abagore byibazwaho cyane. Ibi bigaterwa nuko iyo umugabo cyangwa umusore ayabonye ahita agira ibyiyumviro cyane cyane ariko ibiganisha ku mibonano mpuzabitsina. rubuga College Candy rwagiye rubaza abasore batandukanye maze bagira icyo batangaza nk’impamvu ituma abagabo bakunda amabere y’abakobwa n’abagore. Umusore washubije yavuze ko ngo amabere atuma ugira akenge wiyungura iyo uyabonye. Muri iyi nyigo yakozwe, ngo byaje kugaragara ko igitsina gore kigira rukuruzi kurusha igitsina gabo, ngo ibyo rero bigatuma abagabo baca bugufi imbere y’abagore, ntibahore biyumvisha ko babari hejuru nkuko byatekerezwaga. Abasore bashubije ibibazo bavuze ko iyo umugore agaragaje amabere ye aboneka nk’ushimishije bityo ngo hagahita hibazwa ku gitsina cye n’uburyo umubonye yamugeraho ngo bahuze ibitsina. Ibi bituma rero abagabo batandukana n’abagore kuko ngo umugabo we aramutse agaragaje ubwambure bwe ho gato nkuko abagore babigenza nko ku mabere ngo yafatwa nk’umusazi kuko ngo bitaba bigize uwo bishimisha. Ubundi bushakashatsi ngo bwemeza ko kuba umugabo abonye ko umugore afite amabere ngo byahita bimwemeza ko anafite igitsina bityo ngo gushaka uburyo amwisanzura ho ntabitindeho. Gusa ngo nubwo abagabo bagira amatsiko y’abagore cyane ngo abagore nibo ba mbere bagira uruhare mu gutuma abagabo babashakisha bitewe n’uburyo bagenda bagaragaza bimwe mu bice by’imibiri ya bo kandi bikunzwe n’abagabo. Mu bushakashatsi bwakozwe na Larry Young hamwe na Alexander Brian impuguke mu bijyanye n’imibanire y’abantu bugakorerwa ku bagabo basaga 300 bo muri leta ya Ohio muri Leta Zunze Ubumwe z’Amerika bagaragajeko mbere yo kureba uburanga bw’umugore kimwe cya kabili cy’abagabo bakoreweho ubu bushakashatsi bavuzeko babanza kureba amabere y’umugore bashakaho ubucuti. 
Burya ngo uko amabere y’aba ameze kose abagabo barayakunda! 
 Amakuru dukesha urubuga rwa Daily mail.co.uk, avugako kimwe cya gatatu cy’abagabo, ari bo bareba ikimero mbere y’ibindi byose, na ho abatagera kuri 20 % birebera isura mbere y’ibindi. Abakoze ubu bushakashatsi batangaje ko abana b’abahungu bakunda gusinzirira mu gituza cya ba nyina, ngo bituma n’iyo bakuze banezezwa n’uko abagore babegereza igituza cya bo. Yanditswe na Sarongo  Muhabura.rw
"
14,urukundo,relationship,http://muhabura.rw/amakuru/urukundo/article/kugira-ngo-umukobwa-akurure-umuhungu-hari-ibyo-agomba,"Kugira ngo umukobwa akurure umuhungu, hari ibyo agomba kwitwararika (soma inkuru)"," Kugira ngo umukobwa akurure umuhungu, hari ibyo agomba kwitwararika ho kandi ibi bikaba ibigaragara igihe bahuye bwa mbere cyangwa se banasanzwe bari kumwe. Urubuga the discovery news rubivuga  ku buryo bu kurikira 
  Kubanza kwikunda, agakunda ingeso ze nziza kandi akumva zimuteye ishema. Umukobwa wumva ameze neza muri we, wumva yiyizeye, abasha gukurura umuhungu ku buryo bworoshye.  Indoro y’umukobwa wiyizeye, imyifatire ye byose bikurura umuhungu.
 Uko abakobwa baba bashaka abahungu babayeho neza mu bihe byabo byashize, abahungu nabo bakururwa n’abakobwa bafite amateka meza y’ubuzima bwabo. Abakobwa babayeho neza mu bwangavu bwabo, batigeze bagira imyitwarire yo kwiyandarika babanye neza n’abakunzi bagize mbere nibo bifuzwa kandi bashimwe n’abahungu benshi kurenza ba bakobwa baba batavugwa neza ku birebana n’imyitwarire.  Muri rusange abahungu ntibakunda abakobwa bisiga cyane bagakabya (bimakiya), bitera imibavu ihumura cyane ku buryo inagira abo ibangamira, abahungu ntibanga umukobwa uzi kwiyitaho, wisiga neza ariko ntakabye ngo bimuhindurire uwo asanzwe ariwe w’ukuri.  Ku birebana n’imyambarire, umukobwa wambara neza, akagaragara neza ariko nabwo akambara yikwije niwe abahungu bakunda kuko bamubonamo umukobwa w’umutima. Umukobwa wambara imyambaro itagaragara nk’imubangamiye agenda yisuganya kubera ko hari uburyo imubangamiyemo niwe abahungu bakunda.  Umukobwa wiyoroshya, uca bugufi akurura abahungu 7 ku 10.
 Umukobwa utagira amagambo menshi, udakunda kuvuga aho ari hose ariko ibi akabikora atari ukubera gutinya cyangwa kugira isoni ahubwo ari umuco yigirira wo gutuza akundwa n’abahungu kurenza wa mukobwa ushaka kwerekana ko ashabutse cyane aho ageze hose.  Umukobwa wubaha buri wese ariko nabwo akamenya kwihagararaho no gufata ibyemezo bidahubutse ni umukobwa wubahwa n’abahungu batabarika.
 Abahungu batinya cyane umukobwa wigira umwamikazi mu buryo butandukanye.  Umukobwa w’umuhanga mu buryo butandukanye yaba mu magambo, mu mitekerereze, mu bikorwa, mu myitwarire, …yubahwa cyane n’abahungu kandi usanga kubera ibitekerezo bye abahungu benshi bashaka kumwegera no kumuganiriza.  Umukobwa uzi kwita ku muhungu uje amusanga, akamwakirana urugwiro niyo yaba amubwira amafuti akamwereka ko amwumva niyo abandi bahita bamwereka ko bamusuzuguye aba ari umuhanga imbere y’abahungu. 
Kugira ngo umukobwa akurure umuhungu, hari ibyo agomba kwitwararika
 Umukobwa utagendera mu bigare no mu magambo ya bagenzi be, akaba atari nyamwigendaho ariko akaba azi kwifatira imyanzuro atabanje kurindira ngo bagenzi be aribo bamufatira umwanzuro abahungu benshi baramwifuza. Umukobwa uri kuganira n’umuhungu agatangira kwikora mu misatsi, ku ijosi, ku ntugu, ku matama aba yereka umuhungu ko yamukunze. Uyu rero iyo umuhungu yaje amusanga kubera urukundo umuhungu ahita yumva amukuruye kuko aba amuhaye igisubizo atamugoye. Umukobwa utungura umuhungu akamusoma ku itama atabyiteguye aba agaragariza umuhungu ko amwiyumvamo. Yanditswe na  Salongo Richard/Muhabura.rw
"
14,urukundo,relationship,http://muhabura.rw/amakuru/urukundo/article/dore-ibimenyetso-bikomeye-bitanu-byerekana-urukundo,Dore Ibimenyetso  bikomeye bitanu byerekana urukundo," Uko abakundanye bahuje ubwumvikane ku buryo batwaramo urukundo rwabi biri mu bituma barambana nta kwishisha kuko hari abakundana benshi bagatandukana hadaciye kabiri kubera imyumvire ittandukanye.  Nubwo bidakunze gutindwaho ari impuguke mu by’imibanire zemeza ko ari ingenzi cyane kandi birafasha kumenya icyo umuntu mukundana yita gukunda no gukundwa . Mu gitabo cy’ Umwanditsi, Gary Chapman yise imikorere yumvikanisha urukundo ( Les 5 langages de l’amour), yasobanuye uburyo butanu urukundo Uko abakundanye bahuje ubwumvikane ku buryo batwaramo urukundo rwabi biri mu bituma barambana nta kwishisha kuko hari abakundana benshi bagatandukana hadaciye kabiri kubera imyumvire ittandukanye. Nubwo bidakunze gutindwaho ari impuguke mu by’imibanire zemeza ko ari ingenzi cyane kandi birafasha kumenya icyo umuntu mukundana yita gukunda no gukundwa . Mu gitabo cy’ Umwanditsi, Gary Chapman yise imikorere yumvikanisha urukundo ( Les 5 langages de l’amour), yasobanuye uburyo butanu urukundo ruvugwamo kandi rwumvikanamo, bikaba biba byiza abakundanye bumvikanye ku buryo bubashimisha n’ubutabanyura cyane muri ubwo buryo. 1. Guhabwa Impano Umwanditsi Gary Chapman avuga ko hari abantu bumva ko bakunzwe iyo bahawe impano,yaba ntoya cyangwa nini, bakabifata nk’aho iyo mpano ari ikimenyesto simusiga ko bakunzwe. Kuri bene uwo muntu n’iyo wavuga iki cyangwa ugakora ibindi bintu byinshi ariko nta mpano umuha abifata nkaho utamukunda. 2. Kumarana umwanya n’umukunzi Hari abandi bantu bumva ko bakunzwe ari uko bamaranye umwanya n’abakunzi babo. Bene abo ushobora kubazanira impano ntibayihe agacro ko ijyanye n’urukundo ubakunda kuko kuri bo gukundwa bihwanye no kubaha umwanya ukababa hafi kabone n’iyo mwaba mutavugana kuko ari byo bibanezeza bakumva bakunzwe cyane. 3 Kubwirwa amagambo meza Iki gitabo cy’uyu mwanditsi kigaragaza ko hari abandi bumva ko bakunzwe iyo ubabwiye neza cyangwa ubabwiye amagambo meza. Icyo gihe barishima, bagaseka , hari n’abarira (ushobora nko kumubwira uti nkunda ukuntu ugira gahunda, agahita aseka ati « Yoo, koko se nibyo,uziko unkunda disi ni ukuri ndishimye …»).
Nubwo yaba akeneye guhabwa impano cyangwa kubona umukunzi we hafi, bene nta kindi kintu abakeneye cyane mu rukundo nko guhora umubwira urukundo no kumubwira amagambo meza amwubaka mwaba muri kumwe cyangwa mutari kumwe.  4 Gukorerwa ikintu runaka Gary Chapman yasobanuye ko uburyo bwa kane bwo kumva ko umuntu akunzwe ari ugukorerwa ikintu runaka nko mutekera, kumumesera, kumutwaza isakoshi, kumwoza ibiganza, ku mucira inzara, ku musokoza, kumuterera ipasi n’ibindi. Usanga bene abo abantu bavuga bati « Uzi ko runaka ankunda ! Yankoreye ibi n’ibi, ni ukuri arankunda …»  5 Gukoranaho Gary Chapman yasobanuye ko uburyo bwa gatanu umuntu yumvamo ko akunzwe ari ugukorwaho. Uzasanga hari abaganira bafatanye mu biganza, cyangwa umwe akora undi mu musatsi, amushima mu nzara n’ibindi. Icyo gihe umuntu wumva ko akunzwe ari uko akozweho kumukorera ibindi byose atabihereza agaciro cyane. Umwanditsi Gary Chapman yongeraho ko ari gake cyane uzasanga abakundana umusore n’inkumi bumva gukundwa kimwe, umwe ashobora kuba yakwita urukundo guhabwa impano naho undi akumva ko akunzwe ari uko yabwiwe amagambo meza. Gary atanga inama ko ari byiza kwiga mugenzi wawe ukamenya icyo yita gukundwa bityo urukundo rukabaryohera mwese. Mushobora gutandukana wibwira ko ntacyo utakoze nyamara icyo we yita gukundwa utarakigezeho. Avuga ko kugira ngo umenye icyo mugenzi wawe yita gukundwa ari uko wagerageza ubwo buryo bwose bwavuzwe noneho ukareba ikinezeza umukunzi wawe kurusha ibindi akaba aricyo ujya wibandaho kurusha ibindi. Icyakora ngo kuba umuntu yakumva gukundwa mu buryo bumwe ntibivuze ko n’ibindi utabimukorera ariko ukibanda ku cyo yiyumvamo cyane , nk’urugero umukunzi wawe ashobora kuba yumva ko akunzwe ari uko ahawe impano ibyo ntibivuuze ko wamwima umwanya wo kuganira , kubwirwa amagambo meza n’ibindi byose biruzuzanya. Ibitekerezo bya benshi mu bagerageza gukundana byemeza ko urukundo rwakonje ndetse rutakibaho kuko rugendana n’inyungu, ku buryo hari n’abakorerana ibi bimenyetso byurukundo barikiye inyungu z’amafaranga cyangwa ubundi butunzi. Yanditswe na Niyomugabo Albert/Muhabura.rw"
14,urukundo,relationship,http://muhabura.rw/amakuru/urukundo/article/abakobwa-baraburirwa-kudakunda-abasore-b-amatuza-manini,Abakobwa Baraburirwa Kudakunda Abasore b’Amatuza Manini," Abakobwa ndetse n’abagore benshi,usanga bakunda abahungu bafite ibigango binini ( Amatuza manini). Yego rwose banagaragara neza inyuma , ariko ngo nta mibanire myiza bagira, ndetse usanga nta rukundo nyarwo baba bafite. Ushobora kushidikanya ku mwanditsi wanditse iyi nkuru ariko ntushidikanye kuri Siyansi.
 Mu bushakashatsi bwakozwe na Kaminuza ya Westminister, bwagaragaje ko abasore cyangwa abagabo bafite ibigango binini batagira imibanire myiza nk’abandi basanzwe. Iyi kamunuza yerekanye ko aba bagabo usanga bakunze kugora abakunzi babo ndetse ngo bagira ibitekerezo bishaje imbere y’abagore.  Bagize bati “Igihe cyose usanga bifitemo imyumvire mibi, ko ari abagabo bahamye kandi badatsindwa, bagendeye ku miterere yabo n’ingano bafite , nyamara nta mumutwe hatekereza bafite, ntibaca bugufi, ngo biyoroshye imbere y’abakunzi babo”
Mu bushakashatsi bwakorewe ku bagabo barenga 327 bwagaragaje ko  abagabo bafite inda nini ( Nyakubahwa) ari bo bagira imibanire myiza ndetse n’urukundo, naho abagabo baringaniye bakagira kwiyoroshya imbere y’abakunzi babo, ari nabyo bakundirwa ndetse bikabafasha kubaka ingo zabo neza. Gusa nanone usanga kuba umugabo afite urukundo kandi yita kumukunzi we akenshi biba biturutse kuri kamereye. 
Abakobwa ndetse n’abagore benshi,usanga bakunda abahungu bafite ibigango binini ( Amatuza manini). Yego rwose banagaragara neza inyuma , ariko ngo nta mibanire myiza bagira, ndetse usanga nta rukundo nyarwo baba bafite. Ushobora kushidikanya ku mwanditsi wanditse iyi nkuru ariko ntushidikanye kuri Siyansi.
Ngaho rero bakobwa nababwira iki! Mujye mushishoza muguhitamo abo mwihebera. Yanditswe na Ukurikiyimfura Leonce/Muhabura.rw"
14,urukundo,relationship,http://muhabura.rw/amakuru/urukundo/article/mu-ngire-inama-tumaze-icyumeru-dusezeranye-none-umugore,Mu ngire Inama:Tumaze icyumeru Dusezeranye None Umugore wange aratwite kandi yari yarabwiye ko ari Isugi," Mu Ngire Inama Ntuye mu Karere ka Muhanga Umurenge Wa Mushishiro, mfite  Umugore tumaranye icyumweru  dusezeranye imbere y’amategeko ndetse n’imana. 
 Mu gihe twakundanaga sinigeze ngerageza kumusaba ko twaryamana kuko namukundaga kandi nkamwubaha ndetse nawe yari yarabinsabye ko nzategereza nkapfundura agaseke. None nasanze Atari isugi  kandi aranatwite  kuko nabibwiwe n’inshuti yange ndetse ampa ibimenyetso bibyemeza.  Ikindi kimbabaza ndamukunda cyane none nananiwe kwihanganira ibyo ndetse no kumwirukana. None nagira ngo mu ngire inama mwirukane hakiri kare cyangwa n’inshuti yange ishaka kunsenyera? Yanditswe na Ukurikiyimfura Leonce/Muhabura.rw
"
14,urukundo,relationship,http://muhabura.rw/amakuru/urukundo/article/dore-impamvu-7-zituma-abantu-bakunda-gukora-imibonano,Dore impamvu 7 zituma abantu bakunda gukora imibonano mpuzabitsina," Ni byiza kugira ubushake bwo kumenya byinshi kubijyanye n’impamvu abantu bakunda gukora cyane imibonano mpuzabitsina, ibi byagufasha mu buzima bwawe bwa buri munsi. Impamvu imibonano mpuzabitsina ikundwa cyane zamenyekanye mu buzima bwa buri muntu aba yumva yakayikoze. Ibanga n’ibyiza byo gukora imibonano mpuzabitsina byagiye ahagaragara, iyumvire. Niba ushaka kumenya uko amahoro n’ibyishimo byataha uburiri bwawe ndetse nawe ukumva unezerewe, nkuko tubikesha www.elcrema.com dore ibanga wakoresha kugira ngo urusheho gushyira ubuzima bwawe ahantu heza no kuba hafi y’umukunzi wawe muri rusange. Ibanga ryavumbuwe mu mibonano mpuzabitsina, dore izo mpamvu zirindwi ni izi zikurikira: Kuruhuka igihe kirekire; bituma umugore wawe cyangwa umukunzi wawe akunda kuba yumva afite ubushake bwo gukora imibonano mpuzabitsina. Kuruhura umubiri no kuruhura umutwe bituma imibonano igenda neza kandi igatanga ubuzima bwiza ku bayikora. Gukora imibonano mpuzabitsina nibura rimwe mu cyumweru; bitera ibyishimo bidasanzwe nkuko tubikesha ubushakashatsi bwa Kaminuza nkuru ya Michigan. Gukorana imibonano mpuzabitsina n’umukunzi wawe nibura rimwe mu cyumweru byongera ibyishimo byawe n’umunezero wawe. Siporo ngororamubiri; ubushakashatsi dukesha Ikigonderabuzima cya Cedars-Sinai muri Los Angeles, America buvuga ko imirimo ngorora mubiri nka siporo ari byiza cyane ku buzima bw’umuntu kuko ngo akenshi bitera gukora imibonano mpuzabitsina, bigatuma amaraso yawe atembera neza mu buzima. Bituma nta ndwara ya kanseri ushobora kurwara; gukora imibonano mpuzabitsina cyane cyangwa kenshi gashoboka bituma nta ndwara ya kanseri ishoborta gufata umubiri wawe nkuko tubikesha ubushakashts bwakozwe na Kaminuza ya Montreal. Gukora imibonano mpuzabitsina kenshi ni imwe ntwaro yakurinda indwara ya kanseri. Bituma ushobora gukorera amafaranga menshi mu gihe gito; nkuko bigaragazwa mu bushakashatsi bwakozwe na kaminuza ya Anglia Ruskin muri Cambridge, UK, buvuga ko gukora imibonano mpuzabitsina inshuro ebyiri cyangwa eshatu mu cyumweru bishobora kuguha amafaranga bingana na 4.5% mu kazi kurusha uko wayikora inshuro imwe. Byongera uburambe mu kazi, bivugwa ko abasore b’ibiro bike badashoboye akazi ko gutera akabariro ariko ntabwo ari amakuru yizewe kandi nta nubwo ari byiza. Abagabo baringaniye ngo nibo usanga bagerageza, ariko iyo bigeze ku bagabo b’amatuza uba usanga ari inzobere mu kazi nkuko tubikesha ubushaka shatzi bwajozawe na kaminuza ya Chapman. Bityo gukora imibonanompuzabitsina bituma urushaho kugira uburambe mu kazi no kuba inzobere muriko ari nabyo bitanga amahoro n’ubuzima bwiza. Gufatanya akazi ko mu rugo byongera ubushake bwo gukora imibonano mpuzabitsina; nkuko tubikesha ubushakashatsi bwakozwe na kaminuza ya Alberta, butugaragariza ko kugira ubufatanye mu rugo bituma habaho imibonano mpuzabitsina ku mpande zombi kandi yi mibonano ikaba ifite ubuzima bwiza kuri banyirukuyikora. Gukora imibonano mpuzabitsin byongera iminsi ndetse n’igihe cyo kurama kandi kugira ubufatanye mu rugo bituma ubuzima burushahokumera neza; ndetse no gukor imibonano mpuzabitsina kenshi bituma ubufatanye ku murimo ndetse no mu rukundo rwanyu byiyongera.


Yanditswe na Bizimana Jean Damascene/Muhabura.rw"
14,urukundo,relationship,http://muhabura.rw/amakuru/urukundo/article/uruhande-rumwe-rushinja-urundi-ko-ari-rwo-rubeshya-cyane,Uruhande rumwe rushinja   urundi ko ari rwo rubeshya cyane kuri telefone  kurusha urundi," Abantu batandukanye bavuga ko abagore n’abakobwa babeshya kuri telefone ngendanwa, mu magambo ndetse no mu butumwa bugufi kurusha abagabo cyangwa abasore. Abandi ariko bakavuga ko n’abagabo babeshya ndetse ngo nibo barusha abagore.  Uko telefone ndenganwa zirushaho gukwira hirya no hino mu Rwanda, niko n’ibikorerwaho birushaho gutandukana ndetse rimwe na rimwe zikanavugirwaho ibinyoma. Abaganiriye na MUHABURA.RW bavuga ko abagore n’abakobwa ari bo babeshyera kuri telefone kurusha abagabo. Abantu batandukanye bavuga ko abagore n’abakobwa babeshya kuri telefone , mu magambo ndetse no mu butumwa bugufi kurusha abagabo cyangwa abasore. Abandi ariko bakavuga ko n’abagabo babeshya ndetse ngo nibo barusha abagore. Uko telefone ndenganwa zirushaho gukwira hirya no hino mu Igihu, niko n’ibikorerwaho birushaho gutandukana ndetse rimwe na rimwe zikanavugirwaho ibinyoma. Abaganiriye na MUHABURA bavuga ko abagore n’abakobwa ari bo babeshyera kuri telefone kurusha abagabo. Abagabo bashinja abagore kubeshyera kuri telefone barimo Rwamuhizi w’imyaka 41 uvuga ko abagore bavugisha ukuri kuri telefone ari mbarwa. Yagize ati “Ushobora guhamagara umugore wawe umubaza aho ari, akakubwira ko ari mu rugo, wagera mu rugo wamubura, akubwira ko ari bwo akihava kandi amaze nk’amasaha abiri cyangwa ane  ahavuye.” Nsabina  34 nawe ngo asanga abagore ari bo babeshyara kuri telefone kurusha abagabo n’abasore. Agira ati “Uzi ko ushobora kubaza umukobwa w’inshuti yawe aho ari, akakubwira ko ari kwigana na bagenzi be, nyamara yagiye mu kabyiniro! Yabona ko uri buze kumva urusaku rw’imiziki, akakubwira ngo koresha ubutumwa bugufi, ubundi akakubeshya kakahava.”

Abagore n’abakobwa nabo batunga agatoki abagabo ko ari bo babeshyera kuri telefone kubarusha, bon go ni “abaziranenge” kandi ngo umukobwa aba umwe agatukisha bose. Claudine w’imyaka 30  avuga ko abagabo bamwe bagize kubeshya kuri telefoni umukino. Agira ati “Babigize umukino, ntibatinya no kubeshya mu mbaga y’abantu, kandi ukabona yihagazeho nkaho nta cyabaye pe!” Olga  w’imyaka 27  avuga ko hari igihe arara yicaye atagereje umugabo we, nyamara ngo yamutelefona akamubwira ngo amugezeho. Ati “Nshobora guhera saa moya za nijoro mbaza umugabo wajye aho ageze, akabwira ngo ageze ku irembo, bikarinda bigera saa sita. Rimwe na rimwe njya ndara ubusa kubera kumutegereza ngo dusangire, kuko aba abwira ngo ageze ku irembo.” Bamwe mu bo twaganiriye ni uku babibona, ariko kandi ntibivuze ko abagabo n’abagore bakoresha telefone bazibeshyeraho kuko hari n’abazikoresha bavugiraho ibikwiye kuvugirwaho by’ukuri. Bikunze kugaragara ku bantu b’ingeri zitandukanye aho bamwe badaterwa isoni no kubeshyera kuri telefone bari mu ruhame, mu modoka rusange zitwara abagenzi mu kabari n’ahandi hahurira abantu benshi, ariko ntibikorwa n’abagore gusa cyangwa abagabo, ahubwo bikorwa bitewe n’uko umuntu ateye ubwe. Kuba abagore n’abagabo baterana amagambo, uruhande rumwe ruvuga ko urundi ari rwo rubeshya kuri telefone ngendanwa kurusha urundi, bijya gusa n’ibisanzwe kuko hari n’ahandi impaka nk’izi zigaragara mu buzima busanzwe bavuga ko ikintu runaka gikorwa gutya na gutya ku bagabo na kuriya ku bagore.

Uruhande rumwe rushinja   urundi ko ari rwo rubeshya kuri telefone  kurusha urundi
Ni impaka zigoye kuburanisha, ariko ikirimo ni uko kubeshya, atari kuri telefone gusa, atari umuco mwiza abantu bakagombye kugira no kwishimira. Ariko se ni abagore cyangwa ni abagabo babeshya kurusha abandi?


Yanditswe na Salongo Richard /Muhabura.rw"
14,urukundo,relationship,http://muhabura.rw/amakuru/urukundo/article/mbese-umugabo-atera-umugore-we-gusambana-ate,Mbese Umugabo Atera Umugore we Gusambana Ate?," Umuhanga witwa Dr. John Gottman;  mu bijyanye n’umubano n’imiryango, mu bushakashatsi yakoze yagaragaje ko ku isi hose abashakanye bagera kuri 91 ku ijana (91%) mu myaka 40 baba bakeneye gatanya n’ubwo bose atari ko bayibona n’ubwo baba barashakanye bagaragaza ko bakundana..
  Yesu yavuze ati, ""Umuntu wese usenda umugore we atamuhora gusambana, aba amuteye gusambana."" Ibi na none bituma twumva ko atashyiragaho itegeko rishya rigenga kongera gushaka, ahubwo yahishuraga gusa ukuri ku byerekeye icyaha cy’umugabo usenda umugore we nta mpamvu ifatika. Aba ""amuteye gusambana.""   Bamwe bavuga ko Yesu yategekaga ko uwo mugore atongera gushaka, kuko yavuze ko byaba bibaye ubusambanyi. Ariko ibyo nta shingiro. Hano icyo Yesu ashimangira ni icyaha cy’umugabo usenda umugore we.  Bitewe n’ibyo akoze, umugore we nta kindi azakora uretse gushaka undi mugabo, kandi ku rwe ruhande nta cyaha azaba akoze kuko we azize gusa kwikunda k’umugabo we. Nyamara ku Mana, kuko uwo mugabo atereranye umugore we bigatuma nta kindi yakora uretse gushaka undi mugabo, ni nk’aho yakohereje umugore ku gahato kujya kuryamana n’undi mugabo. Nuko rero uwibwiraga ko nta busambanyi yakoze ahubwo akaba abarwaho icyaha kabiri, icyaha cye n’icy’umugore we. Yesu ntabwo yavugaga ko Imana ibara icyaha kuri wa mugore wahohotewe, kuko byaba ari ukumurenganya, kandi mu by’ukuri ntacyo byaba bivuze uwo mugore w’inzirakarengane agumye aho ntiyongere gushaka. Imana se yari kuvuga ite ko ari umusambanyi atongeye gushaka? Ntacyo byaba bivuze na gato. Nuko rero Imana ibara kuri uwo mugabo ubusambanyi bwe ikamubaraho n’ ""ubusambanyi"" bw’umugore we, mu by’ukuri we si ubusambanyi na mba. Ni ukongera gushaka byemewe n’amategeko. Hanyuma se twavuga iki ku magambo ya Yesu akurikiraho ngo ""kandi uzacyura uwasenzwe azaba asambanye""? Hari ibintu bibiri gusa bishoboka byagira uko byumvikanye. Kimwe ni uko Yesu yabaraga icyaha ubwa gatatu kuri wa mugabo wibwira ko nta busambanyi yakoze (bitewe n’ubundi na za mpamvu zatumye akimubaraho kabiri), ikindi gishoboka ni uko Yesu yavugaga umugabo waba woheje umugore ngo ate umugabo we amwishakire maze bigaragare ko we ""nta busambanyi yakoze."" Niba Yesu yaravugaga ko umugabo uwo ari we wese ku isi urongoye umugore wasenzwe aba asambanye, noneho buri mugabo w’Umuyisirayeli wese, mu myaka magana ane mbere yaho, warongoye umugore wasenzwe, nk’uko amategeko ya Mose yabyemeraga, yakoze icyaha cy’ubusambanyi. Mu by’ukuri ubwo abagabo bose bari muri iryo teraniro bafite abagore bacyuye barasenzwe n’abandi bagabo nk’uko amategeko ya Mose yabibemereraga, ako kanya bahise bagibwaho n’icyaha kitari kibariho umunota umwe mbere yaho, kandi ubwo Yesu agomba kuba ari ho yari agihindura amategeko y’Imana. Kandi uhereye ubwo ni ukuvuga ngo umuntu wese uzajya ashaka uwatandukanye n’uwo bashakanye, yizeye amagambo ya Pawulo mu rwandiko yandikiye Abakorinto avuga ko icyo atari icyaha, azaba akoze icyaha cy’ubusambanyi. Umwuka ugize Bibiliya wantera gushima umugabo washatse umugore wasenzwe n’umugabo we. Niba ari umugore wahohotewe n’umugabo we wa mbere kubera kwikunda kwe, uwo mugabo namushima nk’uko nashima urongora umupfakazi, akamwitaho akamufasha. Uwo mugore abaye hari amakosa yakoze mu gutandukana n’umugabo we wa mbere, uwo mugabo umucyuye namushimira umutima we ushushanywa n’uwa Kristo mu kwizera ko uwo mugore azaba mwiza, akibagirwa ibyahise kandi akemera gusa n’uwigerezaho.  Ni nde muntu wasomye Bibiliya kandi akaba afite Umwuka Wera muri we ushobora kuvuga ko Yesu yabuzaga umuntu wese kuzashaka umuntu uwo ari we wese watandukanye n’uwo bashakanye? Mbese ibyo bihurira he no kudaca urwa kibera kw’Imana, kutabera kudashobora guhana umuntu kubera ko yahohotewe, nk’uko bimeze ku mugore wasenzwe azira ubusa? Mbese igitekerezo nk’icyo gihurira he n’ubutumwa bwiza, butanga imbabazi n’andi mahirwe ku munyabyaha wihannye? Bibiliya ikomeza kuvuga ko buri gihe iyo habaye gutandukana kw’abashakanye haba hari uwakoze icyaha muri bo cyangwa bombi bakaba bafitemo uruhare. Ntabwo Imana yigeze ishaka ko hari uwatandukana n’uwo bashakanye, ariko mu mbabazi zayo yemeye ko mu gihe habaye ubusambanyi umuntu yatandukana n’uwo bashakanye. Kandi mu mbabazi zayo yemeye ko igihe habaye gutandukana kw’abashakanye bashobora no kongera gushaka. Iyo ataba amagambo Yesu yavuze ku byerekeye kongera gushaka, nta n’umwe wasoma Bibiliya ngo yigere atekereza ko kongera gushaka ari icyaha (uretse nk’ahantu habiri gusa mu Isezerano Rya Kera n’ahandi hamwe mu Rishya, urugero nk’umukristo utandukana n’undi mukristo bashakanye akongera agashaka). Ariko hari uburyo bwumvikana twabonye bwo guhuza ibyo Yesu yavuze ku kongera gushaka n’ibyo ibindi Byanditswe bya Bibiliya bisigaye bivuga. Yesu ntiyarimo asimbuza amategeko y’Imana yerekeye ku byo kongera gusha ayandi akaze kuyarusha abuza umuntu kongera gushaka na rimwe, amategeko adashoboka kubahirizwa ku bantu bamaze gutandukana n’abo bashakanye bakongera gushaka (nko gusubiranya igi ryamenetse), kandi amategeko nk’ayo yatera urujijo akaba yatuma abantu bica andi mategeko y’Imana. Ahubwo Yesu yafashaga abantu gusobanukirwa uburyarya bwabo. Yafashaga abibwiraga ko badashobora gusambana kumenya ko ahubwo bakora ubusambanyi mu bundi buryo, mu buryo bw’irari ryabo no gusenda abagore babo uko bishakiye kose. Nk’uko Bibiliya yose uko yakabaye yigisha, umunyabyaha wihannye ababarirwa icyaha icyo ari cyo cyose, kandi agahabwa amahirwe ya kabiri n’aya gatatu, n’abatandukanye n’abo bashakanye barimo. Mu Isezerano Rishya nta cyaha kiri mu kongera gushaka uko ari ko kose, uretse gusa umukristo watandukanye n’umukristokazi, ikintu kitari gikwiriye kubaho kuko abizera nyakuri badasambana, ubwo rero nta mpamvu igaragara yo gutandukana. Biramutse bibayeho bagatandukana, bombi bagomba kugumira aho batongeye gushaka cyangwa bakiyunga bagasubirana. Yanditswe na Niyomugabo/Muhabura.rw"
14,urukundo,relationship,http://muhabura.rw/amakuru/urukundo/article/mungire-inama-umugabo-wange-afite-akabazo-mu-gutera,Mungire Inama: Umugabo wange afite akabazo mu gutera akabariro kandi mbona mbimubwiye yabyakira nabi," Mu mezi atandatu maze nshakanye n’uwo nari narihebeye, nahuye n’ikibazo gikomeye kandi bigoye kubaba nacyo. Umugabo wange ntanshimisha mu gutera akabariro, cyane ko yaba nge ndetse nawe nta n’umwe w’igeze akora imibonano-mpuzabitsina mbere yo gushakana, mpora nibaza uko yabyakira ndamutse mubwiyeko imyitwarire ye mu gitanda itanyura. Ndi mugore w’imyaka 24 y’amavuko, mvuka mu karere ka Nyarugenge, nta mwana mfite, mfite umugabo   tumaranye amezi atandatu dushakanye, nashakanye n’umusore twakundanye cy’ imyaka isaga ibiri. Kuko namukundaga nawe akankunda ntitwigeze dukora imibonano-mpuzabitsina na rimwe, none aho tubaniye nasanze atazi gutera akabariro. Ikbazo nibaza ni uburyo yakiyakira ndamutse muhishuriye ko adashoboye muri icyo gikorwa. Nkeka ko yambaza ndikumugereranya na nde. Nta wundi mugabo turaryamana kugeza ubu, nta n’ubwo mbabazwa n’uburyo abikoramo ahubwo mbabazwa n’uko atajya arenza umunota atararangiza, ibyo birambabaza cyane ndetse nkabura icyo nkora kuburyo hari n’igihe ntekereza ku byo kumuca inyuma. Urukundo mukunda na rwo rutuma ntabitinyuka kuko nzi neza ko nawe ankunda uko bikwiye. Gusa hejuru y’urwo rukundo hagomba kuzamo no kubaka urugo. None mu ngire inama mureke nigire gushaka undi ko kwihanganira ibi ari ihurizo? Yanditswe na Ukurikiyimfura Leonce/Muhabura.rw"
14,urukundo,relationship,http://muhabura.rw/amakuru/urukundo/article/ibintu-7-byakwereka-ko-umugabo-wawe-adashobora-kureka,Ibintu 7 byakwereka ko umugabo wawe adashobora kureka kugukunda nubwo byagenda bite," Gukunda si ibintu byoroshye. Mugore cyangwa mukobwa niba ushaka kugira urukundo ruzahoraho ibihe byose ku buryo uzajya urwishimira ugomba gushaka umugabo ugukunda kandi ushobora kuguha urukundo rwe rwose yivuye inyuma. Ese uwo mugabo wamubwirwa niki?
 Dore ibintu 7 by’ingenzi byakwereka umugabo ugukunda mu buryo bwose bushoboka, nubwo byagenda bite adashobora kukureka: Biramuhangayikisha mu kumenya uburyo umeze Umugabo uba ashaka ko mushobora kumarana igihe kirekire mu kundana; cyangwa mushobora gukundana ubuziraherezo uzamubwirwa nuko muri we aba ahangayikishijwe no kumenya uko wumva umeze. Iyo abonye ikintu kuri wowe kidagenda neza cyangwa se akabona ko utishimye arakwegera akakuaza impamvu ituma utishimye. Akakubaza ati, “mukundwa cyangwa se mukunzi wabayiki ko utishimye? Ni iki kitagenda neza? Umeze ute?” Akimara kubikubaza asigara ashaka uburyo bwose bushoboka bwo kuba yakemura ikibazo kikava mu nzira mu buryo bwihuse. 
Yirinda ibintu byose bishobora kuba byagutera ikibazo mu buzima bwawe Ikindi kintu cya kabiri kizakwereka umugabo udashobora kureka kugukunda nubwo byagenda bite; yitondera ikintu cyari cyo cyose gishobora kugutera ikibazo kigatuma utishima mu buzima bwawe. Kuba azirikana ibintu uba wamubwiye ko udakunda, yatrangiza akabyubahiriza ntabirengeho akabiha agaciro kabone nubwo kaba ari akantu gato cyane, bizakubere ikimenyetso cyuko agukunda ubuziraherezo cyangwa akwitayeho. Igihe cyose ahora agutekereza
 Umugabo ushobora kuzahora agukunda igihe cyose ahora agutekereza mu buzima bwe. Kandi agafata umwanya umwanya munini muri we atekereza ku rukundo rwanyu. Yishimira kuba yahora akuratira abandi bagabo ko afite umugore mwiza umunyura kandi umushimisha muri byose kabone nubwo waba umubabaza ntacyo biba bimubwiye arabyirengagiza akabirengaho. Ikindi kandi nuko igihe kirekire gishoboka azahora yishimira kuba yajya ahora akuvugisha ashaka kumenya niba umeze neza cyangwa utameze neza. Ibyishimo byawe nibyo byiwe Umugabo kandi ugukunda uzamubwirwa nuko igihe cyose ibyishimo byawe bizamubera umunezero kuri we, nawe akumva yishimye. Iyo ufite ikibazo kigukomereye nawe kimubera umutwaro ukomeye mu buzima bwe. Ahora azirikana ibyishimo byawe nkukonawe aba ashaka guhora akubona wishimye, nta kantu k’umunkanyari kari mu maso yawe. Umunezero wawe, ibyishimo byawe byose bihinduka umunezero kuri we netse bikanahindukaibyishimo kuri we. Yishimira kuba agukunda wenyine Ikizakubwira umugabo udashobora kukureka mu buzima bwe nuko azishimira kandi agaharanira kuba yahora agukunda wenyine nta wundi mugore cyangwa umukobwa atekereza muri we. Azakubera inyangamugayo muri byose kandi ahore yumva yanakwitangira no mu bibazo byose ushobora guhura nabyo. Kuba yatekereza undi mugore cyangwa umukobwa bizamubera ihurizo kuri we, ndetse rimwe na rimwe ubone byanamutesheje umutwe. Umugabo udashobora kureka kugukunda mu buzima bwe uzamubwirwa nuko nta mutima urehareha umurangwaho kandi uba yumva mwakomeza mukikundanira ubuziraherezo. Amakosa yawe ntacyo aba amubwiye Umugabo uzahora agukunda uzamubwirwa nuko agomba guhora azi neza kandi azirikana muri we ko utari intungane muri byose, ndetse wanakora amakosa ntayiteho ukabona rimwe na rimwe yanakubabariye nta n’imbabazi wamusanye. Ikindi kandi nuko no mu gihe wamenye ko wakosheje ukamusaba imbabazi ntazatinda kuziguha kuko azi neza ko nta muntu udakosa kandi nta n’uhora atunganye. Iki kizakubere ikimenyetso kidasibangana cyuko atazigera aguhemukira mu buizima bwanyu cyangwa mu rukundo rwanyu. Igihe cyose aba akuri hafi aguhoza amarira Ikizakubwira umugabo ushobora kugukunda ubuziraherezo nuko igihe cyose abona ko utishimye, ubabaye azishimira kugusanganira akaguhoza amarira. Akakubwira ati, “mukundwa wirira ndi kumwe nawe.” Igihe cyari cyo cyose azishimira guhora akubahafi kandi aharanira ko wishima mu buzima bwawe; ndetse uzanamubwira nuko uzabona aharanira umunezero n’ibyishimo byanyu. Yanditswe na Bizimana Jean Damascene/Muhabura.rw"
14,urukundo,relationship,http://muhabura.rw/amakuru/urukundo/article/dore-ibintu-20-ushobora-gukora-kugira-ngo-ubagarire,Dore  ibintu 20  ushobora gukora kugira ngo ubagarire urukundo kandi unashimishe uwo ukunda," Dore ibintu ushobora gukora kugira ngo ubagarire urukundo kandi unashimishe uwo ukunda bityo utavaho witesha amahirwe yo gukunda no gukundwa.
 Urubuga rwa internet twifashishije tubitegura www.anvari.org  rugaragaza ko hari ibikorwa by’urukundo bigera kuri 50 umuhungu cyangwa se umukobwa ashobora gukora kugira ngo ashimishe uwo akunda kandi binamufashe no kumva ibyiza byo kuba mu rukundo. Muri ibyo 50 twabatoranirijemo 20 bishobora kubafasha  m’urukundo rwanyu.
Ibyo bikorwa ni ibi bikurikira:
 1. Mu gihe uri kumwe n’uwo ukunda, jya ugerageza kumubwira mu ijwi ryoroheje ndetse akenshi  nujya kumubwira akantu gasekeje cg se k’ibanga ujye  ukoresha kumwongorera, ngo kuko ibi bituma yumva ibizongamubiri n’itandukaniro riri hagati yawe n’abandi. 2. Gerageza kumufata mu kiganza igihe muri kumwe mugendana, ngo kuko ibi bituma akwiyumvamo cyane, akanumva ko utamuri kure. 3. Niba kandi yagusuye, muhamagare umujyane mu gikoni mutegurane ifunguro. Urugero nk’umureti, agafiriti, gukaranga ubunyobwa n’ibindi. Ibi  rero ngo biramushimisha kabone niyo mwateka ibitaryoshye. 4. Jya ukunda kumuha impano akenshi ndetse  wibande kuzihendutse cyane rwose ngo kandi ujye ureba iyo atatekerezaga ko wamuha. 5. Kora ubushakashatsi umenye umwenda akunda muyo ufite hanyuma ube ari wo wambara igihe cyose muri kumwe. 6. Numuramutsa, jya umuhobera cyane kandi umwegereye kabone niyo mwaba muherukana vuba. 7. Fata igihe umubwire mutemberane mujye ahantu kure n’amaguru kandi hitaruye nko ku mucanga, mu ishyamba n’ahandi. 8. Jya ukunda kumubwira ko ari we wenyine wifuza kandi utamubeshya. 9. Fata akanya igihe muri kumwe umufate ku rutugu, umurebe mu maso  na we akurebe, mumare nk’iminota ibiri mutavuga, ubone umubwire ko umukunda nibiba ngombwa unamusome utamuteguje. 10. Kora akantu kerekana ko mukundana igihe muri no mu bantu benshi. 11. Muririmbire kabone nubwo waba udafite ijwi ryiza ngo we biramshimisha 12. Mutumire aze musangire ifunguro haba mu rugo cyangwa se muri restora. 13.Mufate akaboko umurebe mumaso hanyuma umusome ku kiganza nurangiza uhite ugishyira mu gituza cyawe mu gice guherereyemo umutima (ibi biba byiza ngo iyo bikozwe n’umuhungu). 14. Jya umusaba uburenganzira bwo kumuhamagara  kenshi. 15. Mu gihe wagize akazi kenshi, gerageza gushakisha byibura iminota mike ujye ahantu hatari urusaku hanyuma umuhamagare wibuke no kumubwira ijambo ngo “ndagukunda” (I love you). 16. Gerageza kumukorera ibintu bimwereka ko harimo ubwitange ariko wirinde kumubwira ko witanze. Wowe bikore, hanyuma we abibone utarinze kubimubwira. 17. Gerageza kumushushanyiriza ibyishimo  byo kuba ari we muri kumwe mu rukundo. 18. Mufashe kwitoza kubwirana amagambo y’urukundo mu ndimi z’amahanga 19. Mujye mukorana gahunda zimwe na zimwe nko kujyana gusenga, kureba film, umupira  n’ibindi bitandukanye ariko mwirinde kubana  ahantu hamwe ( mu gipangu kimwe). 20. Jya wibuka amatariki afata nk’ingirakamaro  mu buzima  bwe nk’itariki ye y’amavuko, iy’umubatizo we, umunsi w’umutagatifu we n’izindi kandi umwereke ko wabyibutse. Yanditswe na Niyomugabo Robert/Muhabura.rw
"
14,urukundo,relationship,http://muhabura.rw/amakuru/urukundo/article/episode-5-umubano-usigaye-uri-hagati-ya-jack-na-fiston,EPISODE 5: Umubano usigaye uri hagati ya Jack na Fiston uhatse byinshi gusa ni amahirwe kuri Angel…………….," Ubwo mwarimu akimara kwinjira twese twahise twirukira mu myanya yacu gusa Fiston we bahise bamuhagurutsa ariko mwarimu ntiyirirwa amubaza icyo twari turi gukora ahubwo yahise amubwira ngo yivuge hanyuma avuga amazina ye ubundi arongera aricara amasomo aratangira nk’uko bisanzwe. Bitewe rero n’uko mu mwaka wa mbere twabaga turi benshi ubwo batugabanyaga mu ma class abiri atandukanye ariko yose yo mu wa mbere. Twe twigaga muri A abandi biga muri B, Uwo munsi twarize amasaha yo kujya hanze muri break yarageze turasohoka gusa mbona Fiston arasohotse agragenda ahagarara ahantu wenyine nange ndagenda muhagarara iruhande turaganira nyine akomeza ambwira iwabo gusa kuko icyo gihe nange nabaga muri Famille Kicukiro yambwiye iwabo numva nshobora kuba mpazi cyane ko yari amaze no kumbwira ko akunda kujya gukinira Basketball kwa Carlos kandi nange ariho club nabyinagamo ikorera urumva twari duhuye twese turi abo mu gace kamwe ariko nanone Fiston we yari asanzwe afite Frank banabana kandi baturuka nawe hamwe. Ako kanya tukimara kwibwirana na Fiston hahise haza abakobwa babiri ngewe ntan’Umwe nari nzi urazi ibintu byo kuba ugeze kwishuli bwa mbere akenshi usanga abanyeshuli bose ubona basa ndetse uwo wabonye mu gitondo wabona undi ugashaka kumwitiranya ahanini bitewe n’uko bose baba bambaye imyenda isa kandi ari na benshi. Ubwo abo bakobwa baradusuhuje nange nahise ngira ubwoba ngo baje kutunyuzura dore ko muri icyo gihe aribyo byari bigezweho, gusa baradusuhuje ntungurwa no kumva umwe muri bo ahamagaye Fiston mu izina ntangira kumenya ko wa mwana ashobora kuba afite abantu benshi baziranye cyane ko yari yanambwiye ko hari Frank wiga mu wa kabiri baziranye kandi babana. Reo ako kanya bakimara kudusuhuza umwe muri bo yahise abwira Fiston ati se waraye neza nuko ahita ambwira ati “wowe singushaka hano nta mururu uhagararana n’abantu bakuze vuba hita ujya mu ishuli nonaha” ubwo nange nahise nkuramo akange karenge ba bakobwa ariko beza cyane basigarana na Fiston ariko nabo ntago hashize umwanya isaha zo kwinjira ziragera hanyuma Fiston ahita aza muri Class ansanga aho nari nicaye araseka cyane ati mwana uriya mu baby niwe wagukanze nawe urabyemera Icyo gihe yanyumvishije uburyo basigaye baseka ko ngira ubwoba cyane ariko nyine iyo uri umururu kubo byabayeho barabizi uba ufite ubwoba n’akana gatoya urusha urutugu karagukanga rwose ugapfukama ukanarira iyo bibaye ngombwa.
Icyo gihe rero Fiston yananyumvishije uburyo umwe muri abo bakobwa yankuze ahubwo yamubwiye ngo ambwire ko anshaka saa sita nitujya kurya njya ku mureba urumva namwe byabaga ari ukunjyana aho ashaka kuko yigaga mu wa kabiri ngewe ndi umururu ubwo sasa sita zarageze ngewe na Fiston turasohoka ubwo nyine twari twamaze kuba inshuti zidatandukana no kurya twarajyanye ariko tukigera ku muryango wa Refectoire(aho twariraga) tubona babakobwa nanone baje kutureba ubwo ngewe nashatse kubwira Fiston nti reka nikwepere sinshaka ko bongera kunkora nk’ibyo bankoze kare. Sasa umwe yatugezeho ahita atubwira ati muze tujye gusangira ubwo ariko Fiston we bari bamenyeranye ngewe nshaka gusa n’usigara ahita amfata akaboko aranjyana arangije ahita ambaza ati se ko ufite ubwoba kare nagukanze ? nange ndamubwira nti erega ndi umururu ngomba kubimenya kandi amaboko atareshya ntajya aramukanya nawe urabizi ibyo ngibyo. Ubwo twageze kuri table yabo nyine ariko mbona abakobwa bicayeho ari abakanganye gusa cyane ko n’ubwo nange nagiraga ubwiyemezi ariko icyo gihe nari ndi umururu ntago nagomba kwishyira hejuru. Ariko nkigera kuri table umukobwa umwe yahise avuga ari ariko murabona uyu muhungu adasa na Grace? ngewe numva nyine aranshanze cyane ko na Grace uwo ntawe nari nzi. Abantu bose baraje muri refe turicara kuri table ngewe na Fiston banadutandukanije kuko we yari yicaranye na wa mukobwa bari kumwe kare naho ngewe bari bampereje hirya ariko umukobwa twicaranye natinye no kugira icyo namuvugisha hanyuma hageraho umwanya wo kwivuga twebwe nyine twari abaruru nitwe bahereyeho ariko muri ako kanya ……………………… EPISODE ikurikira ni ejo iyi saha"
14,urukundo,relationship,http://muhabura.rw/amakuru/urukundo/article/episode-4-bwa-mbere-fiston-akandagiye-mu-ishuli-gusa-ntago,EPISODE 4: Bwa mbere Fiston akandagiye mu Ishuli gusa ntago bimworoheye……………….," Duherukana ibya Angel na Fiston byananiye gusobanuka ndetse na Frank ubwe amaze kuhagera yabaye nk’uguye mu kantu cyane ko atiyumvishaga ko kuba Fiston yahuye na Angel ndetse n’uburyo yari azi Angel ari umukobwa uzwiho kwiyemera cyane mu kigo adashobora gushamadukira Fiston noneho w’umururu mu gihe undi yiga mu mwaka wa kabiri. Uko byaje gukomeza ni muri iyi Episode. Frank agisohoka yahise abona uburyo abo bombi barimo kurebana habuze n’umwe ugira icyo avuga , amera nk’ukubiswe n’inkuba ariko nawe abyitwaramo nk’umuntu ukuze niko guhita afata akaboko umukunzi we amusoma ku itama arangije aramubwira ati ni karibu Bae (honey). Ubwo binjiye mu nzu ariko Fiston hanze nawe asigara umutwe umeze nk’uri kumurya bitewe n’uwo mwana yari yarakunze akimubona ku munsi wa mbere akaba ahise asanga yifitiye undi mukunzi kandi adafite uburyo bwo ku mumwambura cyane ko uwo bakundana ari inshuti ye magara. Ubwo rero Frank na Angel we bageze mu nzu ikiganiro kirakomeza ariko ibintu bias n’ibyahinduye isura cyane ko ari Frank yari yabonye uburyo Angel yitwaye imbere ya Fiston  kandi bari bahoze bamuganiraho gusa na Angel yageze imbere ya Frank ananirwa guhisha amarangamutima ye kuri Fiston, ubwo ikiganiro cyabo kimwe cyahoraga ari honey na chch, umutarutwa, ubuzima bwange, za Chr n’utundi tuzina tugaragaza urukundo rudasanzwe zahise zihinduka ariko Frank nawe atangira abaza Angel uko byagenze Bakigera ku buriri kuko niho bicaraga cyane ko mu kindi cyumba cyabaga muri iyo nzu habagamo ibikoresho batekesha n’utundi tuntu ikindi rero baryamagamo niho banakiriraga abashyitsi gusa akenshi bakundaga kuganira mu cyongereza kuko bombi bari barize mu mashuli abanza muri Anglophone Frank:My Angel how are u feeling right now? Angel: Huuummmmm Am ok Frank: Ooh bae why re u acting like that? Please be open and tell me what’s wrong now Angel: why tha question? Frank: So how was ur day? Angel: Fine Frank: but it seem as there is something strange today or? Angel: you know wat? I’ve one question Frank: Already allowed to ask Angel: May you call the man who is outside? Ooh sorry I just want to know him first Frank: (Surprised)….. So why him? Angel: Please if u don’t want no prob and I just want 2leave coz I want to in the class Frank: But the way u’re acting now is so stranger Angel: huummm am leaving now. Frank: (Speechless) Angel: See u"
14,urukundo,relationship,http://muhabura.rw/amakuru/urukundo/article/menya-imyumvire-abantu-benshi-bagira-ku-mibonano,Menya imyumvire abantu benshi bagira  ku mibonano mpuzabitsina idafite ishingiro na gato," Hari imyumvire abantu benshi bagira ku buzima bw’imyororokere cyangwa se no ku mibonano mpuzabitsina idafite ishingiro na gato. Iyi ni imwe muri iyo.  Abagabo nibo bakunda imibonano mpuzabitsina cyane kurusha abagore, ngo abagore nibo baryoherwa nayo cyane kurusha abagabo! Ibi sibyo na gato. Impamvu yo gutekereza gutya ni uko akenshi umugabo cyangwa umuhungu ariwe ufata iyambere mu kwegera umukobwa cyangwa umugore, akamuganiriza, akamugezaho ikifuzo cye.  Nkuko byemezwa n’abahanga muri psychologie, aba bombi bafite ubuzima bw’imyororokere butandukanye, nta n’umwe ukunda imibonano mpuzabitsina kurusha undi cyangwa ngo aryoherwe nayo kurusha undi. Uburebure bw’igitsina cy’umugabo bufitanye isano n’indeshyo y’intoki ze! Ibi nabyo nta shingiro bifite, nkuko byemezwa n’abaganga. Nta mahuriro kandi n’indeshyo y’ibirenge bye, cyangwa iy’ikindi gice cy’umubiri. Kwikinisha bitera ubuhumyi, cyangwa gupfa amatwi. Iyi ni imyumvire yakwirakwiye cyane cyane ahagana mu kinyejana cya 18, kubera imyizerere ya Kiliziya gatolika yari yiganje cyane, aho kwikinisha byafatwaga nko kubura ubwenge cyangwa ingeso yaturukaga kwa shitani. Ushobora kwandurira imitezi, mburugu n’izindi ndwara mu bwiherero rusange...Ibi nabyo sibyo kuko izi ndwara zihuriye mu rwunge abahanga babatije MST zandurira mu mibonano mpuzabitsina gusa. Mikorobi zizitera ntizishobora kubaho igihe ziri hanze y’umubiri w’umuntu. Abagore ntibakora imibonano mpuzabitsina n’umuntu badafitanye urukundo. Aha ho ndumva nta bisobanuro byinshi umuntu yatanga, ni ngombwa gusa gutandukanya urukundo no kuryamana n’umuntu, bishobora kuba ikimenyetso cyo kubaha uwo babikoranye ariko ashobora kuba atamukunda na gatoya. Igitsina cy’umugabo gishobora kuvunika ? Sibyo, ntikavunika nta gufa kigira. Hashobora kubaho impanuka iteza gukomereka kwacyo gusa, nko mu mibonano mpuzabitsina ya huti huti, gukira nabyo ntibitinda ku kibazo cyo gukomereka nk’uko. Hari abantu bashobora gukora imibonano mpuzabitsina amasaha menshi ( sexe tantrique)...ikigereranyo kivuga ko imibonano mpuzabitsina imara hagati y’iminota 3-7. Kumara amasaha menshi birashoboka ariko iyo ntiba ikiri igikorwa cy’umubiri, ahubwo iba yabaye igikorwa cya roho Yanditswe na Niyomugabo/Muhanura.rw
"
14,urukundo,relationship,http://muhabura.rw/amakuru/urukundo/article/ibimenyetso-7-bizakwereka-ko-inshuti-yawe-igukunda-by-ukuri,Ibimenyetso 7 bizakwereka ko inshuti yawe igukunda by’ukuri," Kugira inshuti yawe y’umugore cyangwa umukobwa ukwiyumvamo kandi ukwishimira ntako bisa mu buzima kuko biba ari iby’igiciro. 
 Rimwe na rimwe hari igihe ugira umwaku cyangwa se amahirwe make ugakundana n’umukobwa utakwitaho, ibi birababaza mu buzima kandi bikanica mu mutwe iyo ntakwihangana ugira muri wowe. Ibyo bimenyetso 7 bizabikubwira ni ibi bikurikira: 1.Kuba yakwitangira mu buzima bwe akemera kuba yakirengera ingaruka zawe
 Umugore cyangwa umukobwa ukwishimira mu buzima uzamubwirwa nuko azakwitaho mu buryo budasanzwe kandi akemera kukwitangira mu bibazo byose ushobora kuba wahura nabyo byose. Azakwitangira mu gihe abandi bazaba batakwitayeho bakwihanye, bizakunezeza mu gihe abandi bantu bazajya bakubwira ko umugore wawe ari umuntu mwiza kandi agira umutima ukunda utameze nk’uw’abandi bagore cyangwa bakobwa. 2.Abayumva muri we amezeneza cyane igihe muri kumwe cyangwa mutari kumwe Umugore uzumva akwishimira kandi yumva akunezerewe igihe cyaricyo cyose mwaba muri kumwe cyangwa mutari kumwe, ndetse rimwe na rimwe nawe ukabibona ko akwiyumvamo bizakunezeza cyane kandi bigushimishe. Iki kizakwereka ko umugore wawe cyangwa umukobwa ukundana nawe akwiyumvamo kandi agukunda by’ukuri. 3.Ntazagira ikibazo cyo kuba yagenda akuratira abandi cyangwa akuvuga mu bandi Igihe uzabona umukunzi wawe akwishimira kandi atagira ikimwaro cyo kuba yagenda akuvuga mu bandi; akwereka inshuti ze cyangwa imiryango ye bizahite biguhamiriza ko agukunda cyane kandi yishimiye kuba muri kumwe mu rukundo. 4.	Kutagira urwikekwe igihe muri kumwe Iyo umukunzi wawe akuvugira cyangwa akuganiriza igihe muri kumwe nta rwikekwe rumugaragaraho, ibi bizakwereka ko hari ikintu cyikitari icy’uburyarya kimugaragaraho muri we mu rukundo agukunda. Azajya ahora akwishimira akwiyumvemo igihe cyose mwaba muri kumwe cyangwa mutari kumwe, uzajya ubona yishimira kuba yakuvugaho nko mu ruhame cyangwa se yishimira ko mwakorana imibonano mpuzabitsina nta kibazo kibanje kubaho. 5.	Kuba muri mu bandi, nko mu ruhame mwasohokanye nta kibazo bizamutera
 Ikizakubwira ko umugore wawe cyangwa umukobwa mukundana aguunda by’ukuri, nta buryarya bugaragaramo uzabimenyera nko mu ruhame rw’abandi bantu ubwo atazatinya cyangwa ngo agire igisebo cyo kuba yakwereka urukundo agukunda. Uyu mukobwa cyangwa mugore uzamubwirwa nuko uzajya ubona akwishimira nko mu bandi akishimira ko muba muri kumwe igihe cyose. 6.	Uzamubwirwa nuko uzabona agufasha muri byose mu rukundo rwanyu
 Umugore ukwishimira azishimira no kuba yahora agufasha mu bintu abona bitagenda neza cyangwa binaniranye; azahora ari umufasha wawe kandi ubone ari umuterankunga wawe ukomeye haba mu makuba cyangwa mu byago. Urukundo ni ikintu gikoye cyanekandi kiremereye ku bantu barujyamo bazi ibyo barimo gukora, Atari ukuryayryana. Kwiyumvanamo no kwishimirana muri byose bizagaragaza urukundo mufitanye kandi bizakwereka ko uwo mukunzi wawe atakubeshya. 7.	Arangwa no kugushimira ku byo umukorera byose
 Iyo umugore cyangwa umukobwa mukundana aguha agaciro kandi akwishimira uzamubwirwa nuko ibintu uzajya umukorera azajya abigushimira, kabone nubwo kaba ari akantu gato cyane kadafite n’agaciro kuri wowe. Ugushimira ni ikintu cy’ingenzi cyerekana agaciro aguha kandi agaciro ubwakokerekana ko umukunzi wawe akwishimira kandi agukunda, hari nicyo uvuze mu buzima bwe. Igihe uzabona umugore wawe cyangwa umukobwa mukundana akwereka ibi bintu birindwi n’ibindi bitabashije kuvugwa haruguru uzamenye ko agukunda by’ukuri kandi aguha agaciro mu bandi no mu buzima bwe muri rusange. Yanditswe na Bizimana Jean Damascene/Muhabura.rw
"
14,urukundo,relationship,http://muhabura.rw/amakuru/urukundo/article/dore-impamvu-zituma-inkumi-zibeshya-abahungu,Dore impamvu zituma Inkumi zibeshya Abahungu," Muri iki gihe usanga abakobwa bafite ingeso itari nziza yo kubeshya abasore barenze umwe ngo barabakunda kandi bigasa n’ aho byabaye umuco ku bakobwa n’ ubwo n’ abasore ari uko, ariko iyo bigeze ku bakobwa usanga byarafashe indi ntera.
 Kugira isoni no gutinya abahungu Abakobwa benshi usanga bagira amasoni yo kubwira abahungu icyo batekereza, bigatuma bapfa kwemera ibyo babwiwe byose kuko hari abahungu bamwe na bamwe wamubwira ko nta rukundo wamuha bikaba byamubabaza cyane ndetse bikavamo inzika ndende. Gukunda utuntu no kutagira urukundo Abakobwa b’ ubu usanga bakunda utuntu ku buryo batabasha guhakanira umusore uwo ariwe wese babonaho udufaranga kugira ngo babashe guhabwa ibyo bakeneye byose. Ibi bituma umukobwa ashaka kwigwizaho abasore kugira ngo icyo aburiye kuri umwe akibone ku wundi. Abakobwa batendeka abasore ni abakunda amafaranga
Uburyarya bw’ abasore Kubera ko muri iki gihe uburyarya bumaze kwibasira cyane cyane abasore, usanga bigoye kugira ngo umukobwa abashe kwizera ko ibyo abahungu baza bamubwira byaba ari ukuri. Kwirinda kugumirwa Iyo umukobwa ageze mu gihe cyo guteretwa n’ abasore benshi, ntabwo abasha kugira uwo ahakanira kuko aba yumva ko agize uwo ahakanira cyangwa akagira uwo yizera cyane byazamugiraho ingaruka zo kwisanga nta n’ umwe akigira nk’ inshuti, akazahera iwabo nta mugabo abonye.
Gushaka guhitamo neza. Abakobwa benshi bakunda gukora iki kintu cyo gutendeka kugira ngo abashe guhitamo yitonze akurikije uko abona inshuti ze zihagaze, kuko hari ubwo baza kumusaba urukundo nyamara ariko akaba atarabonamo uwo yifuza.
N’ ubwo abakobwa benshi babikora nk’ aho ari inzira nziza bakoresha ngo babashe kugira abakunzi beza cyangwa bagaragare neza, ariko ibi bibabaza abahungu cyane kuko hari ubwo umuhungu aba yarakunze by’ ukuri maze yasanga umukobwa yaramutendetse bigatuma yaguhemukira kubera umujinya Yanditswe na Niyomugabo/MUHABURA.RW
"
14,urukundo,relationship,http://muhabura.rw/amakuru/urukundo/article/imitoma-12-irenze-ushobora-kwifashisha-kugira-ngo-ugushe,Imitoma 12 irenze ushobora kwifashisha kugira ngo ugushe neza umukunzi wawe," Koherereza amagambo meza umukunzi wawe ukoresheje ubutumwa bugufi ni ikintu cy’ingenzi cyane ku buryo utazatekereza no kwicuza mu buzima bwawe. Dore imitoma irenze 12 ubwira umukunzi wawe agahita agurumana umuriro w’urukundo:
 1.	Ndi kumwe nawe sinzigera nicuza mu buzima bwanjye, igihe kirekire ntikizigera kimbera nk’imyaka igihumbi. 2.	Nsagwa n’ibyishimo byo kuba ndi kumwe nawe igihe cyose, kuvugana nawe, ndetse no kumva uri hafi yanjye bituma numva nezerewe mu umutima wanjye. 3.	Ni wowe si yanjye narintegereje, imbaraga zinsunika zinjyana aho uri kuko kuba aho uri ntako bisa. 4.	Nishimira cyane kugusoma kurusha uko nasoma undi muntu uwariwe wese kuko iminwa yawe impumurira neza nkumva nayigumana. 5.	Iyo utari kumwe nanjye mbura ingingo zimwe na zimwe z’umubiri wanjye, nkumva nsigaye njyenyine ku isi. 6.	Iyo uri kumwe nanjye mu mwanya mwiza nk’uyu w’umunezero, kugutekereza byonyine binzanira ibyishimo bidasanzwe, ese waba ubizi? 7.	Mu gihe wumva uri wenyine, ujye ureba hagati y’intoki zawe wibuke ko ariho intoki zanjye zikwirwa neza honyine kurusha uko nazifatisha hagati y’intoki z’undi muntu. 8.	Iyo nkubonye ntekereza ijuru mu gihe gito ubundi nkumva niho nibereye bigatuma ndushaho kuba hafi y’Imana kuko ariyo yakungeneye. 9.	Ubuzima bwanjye nabuboneye muri wowe, kuko iyo utabaho nta buzima bwiza mba mfite kuko kubaho nkubona iruhande rwanjye binyongerera iminsi yo kurama ku isi. 10.	Bavuga ko umuntu agwa mu rukundo rimwe gusa ariko njye iyo nkubonye iruhanjye utuje undebana akanyamuneza n’ubwuzu bituma nongera kugwa mu rukundo inshuro zitabarika. 11.	Rimwe na rimwe mba numva umutima wanjye ugiye guritswa n’ibyishimo bivanze n’umunezero iyo nkutekereje kuko akenshi bituma mbura amahoro mu mutima wanjye. 12.	Sinigeze mbasha kumenya neza ko nzagira ubuzima bw’umunezero mbukesha wowe igihe nakubonaga mu maso yanjye bwa mbere nkumva ibyishimo bitashye umutima wanjye. Source: www.elcrema.com Yanditswe na Bizimana Jean Damascene/Muhabura.rw
"
14,urukundo,relationship,http://muhabura.rw/amakuru/urukundo/article/muhungu-menya-amagambo-ukobwa-ashobora-ku-kubwira-ugakeka,"Muhungu menya amagambo ukobwa ashobora ku kubwira, ugakeka ko ari ukuri,nyamara atariko"," Ikintu gitangaje ku bakobwa ni kimwe, ni uko bashobora kuvuga ikintu nyamara ataricyo bagamije, ndetse bamwe batabizi bashobora kubifata uko umukobwa abivuze , nyamara ku muhanga akamenya urwo rurimi icyo rusobanura.
 Igihe kinini, imvamutima z’abakobwa zikunze gutuma avuga ibintu nyamara Atari byo yashakaga gusobanura. Ese byaba byarakubayeho?  Wabyitwayemo Ute?  Ntago bitangaje rwose kuko bitewe n’aho umutima we uba uri ndetse n’ibyiyumviro bye ntibyagutangaza  umubajije uti urankunda agasubiza ati Oya. Ushobora gutekereza ko ibisubizo Umukobwa aguhaye aribyo? Oya dore bimwe mu bintu umukobwa ashobora kukubwira ukamenyako ataribyo yasobanuraga bitewe n’igihe arimo.   Ndakwanga. Haba hari umukobwa waba warigeze kukubwira gutyo?  Kukubwira ngo ndakwanga bifite byinshi bisobanura. Mu byukuri ntago aba ashaka kukubwira ko akwanga, ahubwo ashobora kuba ashaka kukubwira ko “ acyeneye ko uhindura uburyo wamufataga mbese ukamufata neza cyane kurushaho”  naho iyo akubwiye ngo aragukunda hari ubwo  abashaka kukubwira ko “ Utakwitayeho neza cyane”. Ubwo rero jya witondera amagambo akubwira yose. Ntago ngukeneye. Iri jambo na ryo abakobwa bakunze kurivuga bitewe n’igihe barimo, ni amagambo bavuga mu gihe gito ntagutekereza mbese imitima yabo idahari. Akenshi azabikubwira igihe murimo gukora utuntu dutandukanye wenda muganira mwenyine ahantu hiherereye, mbese igihe mwageze mu isi y’urukundo.   Ntacyo bimbwiye. Iri jambo na ryo ntukarifate uko arivuze ngo uveho wanamurakarira. Buri kintu cyose kigira icyo kivuze ku mukobwa bitandukanye n’abahungu badakunze kwita ku bintu cyane. Hari ubwo uzakora ikintu akubwire ko ntacyo bimutwaye nyamara nyuma y’icyumweru 1 ubone cyamugizeho ingaruka. Ubwo rero jya umenya uko witwara icyo gihe. Ndakwizera.  Ohhh Ndakwizera. Nubwo yaba koko akwizera, ntago byamubuza kukugenzura ngo amenye ko waba ufite indi nshutu y’Umukobwa. Ubwo rero ntukabifate nk’uko abikubwiye. Ntago ndakaye. Iki ni kimwe mu bintu buri mukobwa wese azi kuvuga, ashobora kukubwira ko atarakaye nyamara yenda guturika. Ushobora kuba nawe ubibona kandi nawe ari uko ariko wamubaza ati “ oya Ntago ndakaye” gerageza rero kumushimisha kugeza nawe ubibonye n’ubwo aba yabikubwiye. Reka Tube inshuti bisanzwe.
 Iyi mvugo ikunze gukoroga umubare utari muke w’Abahungu ndetse ikanababaza cyane. Ari ko mubyukuri binababaza umutima pe. Ubwo rero ashobora kubikubwira ashaka kukwerereka ko hari icyo utarimo gukora neza, cyangwa se yagize amasoni yo guhita akwemerera. Ntibindeba.  Iki Iki??????????!!   Ayo magambo yituma wibazo byinshi kuko ,uko aba abivuze siko biba bimeze ahubwo biba bimureba cyane ndetse abyitayeho, gusa akakubwira gutyo.
 Dukeneye kuvugana ho gato ikintu. Mu binzwi iyo umuntu akubwiye ko afite icyo kukubwira aba agifite koko kandi akakubwira ikintu gifatika. Ariko kumukobwa si uko bimeze ahubwo aba ashaka kukubwira ko hari ibitagenda neza mu mubano wanyu. Ubwo rero ujye ugenda uzi icyo agiye kukubwira. Ntago unkunda?
 Ashobora kukubazo icyo kibazo, ugakeka ko akeneye kukubaza niba umukunda koko!!  Nyamara we abashaka kukubwira ko agukunda.
Nkunda uriya mukobwa mwarimo kuganira.  Niba uri umugabo uzi ubwenge, menya impamvu akubwiye ayo magambo maze ube witegura gusobanura ibyo warimo uganira n’uwo mukobwa mwari kumwe kandi utamubeshye. Ibuka ko abakobwa bakunda gufuha cyane ndetse bakanabigaragaza . Icyitonderwa: Ibyo byose  twavuze jya ubyemera bitewe n’aho abikubwiriye ndetse n’uko umubona mu maso ye. Biriya rwose bibaho cyane kuko murabizi ko abakobwa bagira amasoni ashobora kwanga ariko kwemera kwe. Yandanditswe na Ukurikiyimfura Leonce/MUHABURA.RW
"
14,urukundo,relationship,http://muhabura.rw/amakuru/urukundo/article/impamvu-5-zitera-abagabo-guca-inyuma-abagore-babo-bakigira,Impamvu 5 zitera abagabo guca inyuma abagore babo bakigira mu b’abaturanyi," Gucana inyuma ni ikibazo kirigufata indi ntera mu bashakanye, hari impamvu ziza ku isonga ahanini zitera abagabo kurarikira abagore b’abaturanyi. Bamwe ngo ntibaba banyuzwe nimyitwarire y’abagore babo ngo bitewe n’igitutu kirimo no kwita ku bana cyangwa se bafite nk’ ibibazo by’ubukene abandi ugasanga bafite amatsiko gusa yo kumva uko no kubonana n’abandi bagore batari ababo bimera. Hari impamvu z’ingenzi zitera abagabo kuca inyuma abagore babo bakigira mu b’abaturanyi nk’uko tubikesha ubushakashatsi bwakorewe ku ngo zo muri Nigeria 1.	Biroroha kubeshya icyo ugiye gukorayo Aha, abagabo biborohera kubeshya abagore babo aho bagiye. Bikoza ku baturanyi bakikorera ibyabo maze bagataha babeshya ko bavuye nko kunywerayo cyangwa kuhataramira bisanzwe. Aha ngo ntacyo umugore yarenzaho ndetse na nyir’urugo ntabyitaho cyane. 2.	Iyo nyir’urugo abafashe nyamugabo abona ibyo yireguza Aha ni mu gihe umugabo avuye iwe akajya gusenya urw’umuturanyi we. Iyo umugabo nyir’ urugo abafashe, uwaje gusenya yiregura avuga ko yaraje kureba umugabo mugenzi we, agasanga adahari maze akaba aganiriza umugore. Nyir’urugo na we ngo ntacyo arenzaho. 3.	Nta tumanaho nka Facebook, ibaruwa cyangwa telephone bisaba Birumvikana ko kubera baba baturanye, ntabwo gupanga iyo gahunda bibasaba ibikoresho by’itumanaho. Umwe yinyabya hirya agahura n’undi bakuzuza umupango nta mususu. 4.	Kuba bahorana  Iki ni kimwe mu byoroshya iki cyaha. Kuba umugabo ahora abona umugore buri gihe, baba bamaze kumenyerana buri umwe azi icyo undi akunda kuburyo no kumutereta byoroha kuko babikora mu rwenya, mbese batebya ku buryo n’ubabonye abifata nk’ibisanzwe 5.	Kuba nta gahunda z’urukundo ziba zibyihishe inyuma Ni gake umugabo yatekereza ibyo gukunda umugore w’umuturanyi. igishoboka cyane aba ari ukumurarikira. Nk’ibisanzwe rero gukora imibonanompuzabitsina byoroha hagati y’abantu badafitanye urukundo kurusha ababibangikanya na rwo. Yanditswe na Lucky van Rukundo/Muhabura.rw "
14,urukundo,relationship,http://muhabura.rw/amakuru/urukundo/article/menya-ibintu-abahungu-benshi-bahita-bihutira-kureba-iyo,Menya ibintu Abahungu benshi  bahita bihutira kureba iyo bahuye n’umukobwa bwa mbere," Abahungu benshi bafite ibintu bahita bihutira kureba iyo bahuye n’umukobwa bwa mbere.Bakobwa mbibire n’akandi kabanga mutari muzi,mugomba kuba mwiteguye aho muri hose kuko abahungu baba babareba buri segonda buri uko ushinguye ikirenge. Niyo mpamvu n’abatoranyirije ibi bintu  abahungu baba bari kubarebaho.
 1.Isura:
Isura buriya nicyo kintu cya mbere abahungu bafata nk’ingenzi bahita bareba mugihura.Uko useka,uko usa,iko useka,amaso yawe,niba ufite ibiheri ,mbese buri kimwe kiba mu maso.Niba ushaka gukurura umuhungu shaka uburyo wacya mu isura. 2.Amabere:
Ushobora kutabikunda cyangwa ukabikunda,Niba umusore agiye kukwitegereza,arubika umutwe ubundi yitegereze n’amabere yawe.Ibintu by’ingenzi aba ashaka kurebaho ni uko amabere yawe angana,nuko ateye.Ariko uretse ko abahungu bakunda bitandukanye,ni nako basuzuma amabere yawe bitandukanye,hari abakunda amabere manini,abandi aringaniye gusa ibyo ntibikagitere ikiba zo. 3.Amabuno:
Ubundi amabere n’amabuno byagakwiye kuza ku mwanya wa 2 kuko urebye byose biranjyana,ariko nahisemo gushyira amabuno ku mwanya wa gatatu.Imiterere y’amabuno ndetse n’ingano yayo ni kimwe mu bintu abahungu badashibora kwihanganira mu kwitegereza.Mwe icyo mugomba kumenya bakobwa,nuko abahungu baba babitegereza ku mabuno yanyu iyo muri gutambuka mu nzira. 4.Imyambarire:
Imyambarire y’abakobwa burya ni kimwe mu bintu bishobora gukurura umuhungu,Niba wambaye neza cyangwa wambaye nabi umuhungu ashobora guhita abibona mu masegonda macye akikubona.We akibona imyambarire yawe ashobora guhita avuga niba uri umukobwa w’iyubashye cyangwa utiyubashye. 5.Imisatsi:
Naratunguwe nanjye gusanga umusatsi w’umukobwa ari ikintu umuhungu nacyo kirangaza umuhungu.Buriya umusatsi nawo uri mu bintu umukobwa agira byarangaza umuhungu mu gihe ari kukureba,ubundi insokozo y’umusatsi ikurura umuhungu bidasubirwaho kuko iyo ayirembye yumva akwishimiye kandi akabona niba koko ikubereye. 6.Ibitugu:
Ibitugu by’umukobwa nabyo bikurura abahungu cyane.Niba utari unabizi ibitugu byawe mukobwa nibyo bikwerekana uko uteye,haba mu ngano yawe,amataye,amabuno,ibirenge,mbese buri kimwe kigize umubiri wawe.Umuhungu akimara kubona ibitugu byawe ahita akumenya wese uko uteye. Yanditswe na Niyomugabo/Muhabura.rw"
14,urukundo,relationship,http://muhabura.rw/amakuru/urukundo/article/episode-3-fiston-yongeye-guhura-na-angel-mu-buryo,EPISODE 3: Fiston yongeye guhura na Angel mu buryo butunguranye ariko bombi Babura uwabanza undi…………………," Duheruka Fiston na Frank batashye muri Ghetto aho Frank yari asanzwe aba wenyine bagiye kubana ndetse na Diregiteri hamwe na Maman wa Fiston yabyemeye nta kibazo gusa ariko nanone Diregiteri yahise abwira Frank ati nubwo mugiye kubana hanze y’ikigo ariko umenye neza……. ….. Fiston yahise abibwira Diregiteri hanyuma nawe arabemerere gusa Diregiteri yabwiye Frank ati umenye neza ko ngomba kujya menya neza ko mwize neza kandi Fiston akajya aza kunyereka amanota agira mu ma quiz agenda akora kugira ngo nze ndeba niba hari ikitagenda nzahita mbatandukanya. Ubwo na Frank yahise amwemerera ko nta kibazo azamwitaho kandi akajya amusobanurira nk’umuntu utari umenyereye kwiga muri Secondary birumvikana yari amenyereye ibya Primary kandi nabwo baba biga bataha bitandukanye no kwiga uba ku kigo cyangwa muri Gettho Aho urya ari uko uvuye kuri boutique kugura ibyo kurya mu gihe iwanyu wavaga ku ishuli ubaza ibyo bahishije utazi n’aho byavuye. Fiston na Frank ubwo bahise bafata ibyo bikapu bya Fiston baragenda bajya muri ako kavumo ka Frank bagiye kujya babanamo ari babiri, Gusa iyo Ghetto yari iri ahantu hari amazu menshi ari mu gipangu asanzwe abamo n’abandi banyeshuli ahanini usanga inzu imwe ibamo babibiri babiri uretse Frank niwe wenyine wabaga mu nzu ari umwe. Ubwo bageze aho ngaho nyine basanga hari n’abandi bana benshi muri icyo gipangu dore ko haba ari mu gihe cy’amasomo cyangwa ikitari icyamasomo hataburagamo abanyeshuli cyane ko kujya kwiga uba muri Ghetto biba ari ubushake ujya mu Ishuli iyo bikujemo kuko ntawe ujya akubaza ngo kuki utagiye kwiga kuko nta Animateur uhaba aho ngaho. Ubwo bakigera mu rugo aho ariko bashatse ibyo guteka kuko bwari bwije barateka hanyuma ari nako baganira mbese nk’abantu bari bamaze n’iminsi batabonana cyane ko banaturuka muri catier imwe kandi baba banafite byinshi baziranyeho by’aho iwabo muri Cartier. Gusa Fiston yaje kugera ku bijyanye n’urugendo rwe hanyuma abwira Frank iby’umukobwa wamwakiriye akigera ku marembo y’ikigo hanyuma amubwira ko yitwa Angel gusa Frank akimara kumva iryo zina yahise asa n’uhindutse mu maso naho Fiston: Bite se Angel uramuzi? Frank: Ubundi se mwahuye gute wamenye gute ko yitwa Angel? Fiston : Hhhh ntubizi se ko ndi umu Nyakigali? Ubwo nawe kweli uririrwa ubaza ubusa Frank: Nonese yakubwiye ko yiga mu wa kangahe? Fiston: Sha reka kumbaza byinshi gusa wumve ngo nange umukobwa yantunguye cyane kuburyo utabyumva mbese ndumva n’ubu nta mahorro mfite kubera Malayika (Angel ) wange nahuye nawe uyu munsi Frank: Hhhhh (aseka cyane) bivuze ngo rero umugore wanjye wamukunze? Fiston: Reka reka, Uriya mwana usa kuriya urakeka wamwiharira wenyine se? kbsa nureba nabi ndamugutwara kandi ntago ari blague man ubyumve kbsa Frank: Ariko man jya ureka Blague ngewe sinkina ku mwana wange, ahubwo ka mpite muhamagara aze hano kundeba
Ubwo ako kanya Frank yahise ajya munzu afata telephone ahamagara Angel amusaba kuza ku musura ngo basangire ibya nimugoroba Frank: Hello chch Angel: Ndakumva mukunzi mwiz Frank: Chr none ko nshaka ko uyu mugoroba uza tugasangira ibya nimugoroba? Angel: Urumva ari iki wansaba nkakikwima ngifite mukunzi wange? Ahubwo mukanya ndaba nkugezeho
"
14,urukundo,relationship,http://muhabura.rw/amakuru/urukundo/article/episode-2-fiston-yemerewe-kujya-kuba-hanze-y-ikigo-muri,EPISODE 2: Fiston yemerewe kujya kuba hanze y’ikigo muri Getho na Frank ariko ikibazo ni uko…………," Ubushize Angel yari aherekeje Fiston amugejeje kuri biro bikoreramo ubuyobozi bw’Ikigo (Adminitration), bari bamaze gusezeranaho gusa Angel amaze kubwira Fiston ngo azajye aza ku mureba mu ishuli yigamo amusuhuze gusa hari ikintu Angel yari agiye gusa Fiston n’ubwo tutigeze tubasha kikimenya ni muri iyi Episode ……………. Angel: Nonese uwagusaba ikintu hari ikibazo? Fiston:Ntakibazo nukuri uburyo wangiriye neza nta kintu nakwima pe Angel: Nonese waretse tukaza kongera kubonana nimugoroba ko abanyeshuli baragaruka hano mu kigo kwiga (yavugaga gukora Etude ya nimugoroba)? Fiston: Nonese urumva naza kukubona gute n’ubwo ibyo wari unsabye byoroshye kandi nanakubwiye ko nta kintu wansaba ngo nkikwime kandi uzi neza uburyo wangiriye neza Angel: Cyangwa reka tubireke basi tuzabonana ejo ku manywa ngewe nzaza kukwishakira ntugire ikibazo Fiston :Urakoze nukuri nzaba ngutegereje, ahubwo reka njye mu biro kureba abayobozi ubwo nawe ugire ibihe byiza Angel: Sawa kandi nkwifurije amahirwe muri iki kigo"
14,urukundo,relationship,http://muhabura.rw/amakuru/urukundo/article/episode-1-fiston-ageze-ku-ishuli-bwa-mbere-ku-marembo,EPISODE 1: Fiston ageze ku ishuli bwa mbere ku marembo yinjira mu kigo ahura n’umukobwa…….," Fiston ni umwana wavukiye ndetse anakurira mu mujyi wa Kigali gusa yaje gutsinda ikizamini gisoza amashuli abanza bamwohereza kwiga mu Ntara y’Iburasirazuba ku kigo yari agiyeho kwiga mu mwaka wa mbere cyemereraga ko umunyeshuli yiga aba mu kigo cyangwa akaba yakwiga ataha iwabo ndetse no muri Getto byaba byemewe ntakibazo. Fiston rero nk’umwana wakuriye mu Mujyi wa Kigali yagiye kwiga kuri icyo kigo kiri mu karere ka Kayonza, Intara y’I Burasirazuba ageze ku ishuli byabaye ngombwa ko ahasanga undi muhungu witwa Frank wari waraturutse mu gace kamwe na Fiston dore ko bose baturukaga mu karere ka Kicukiro, ndetse bose bari basanzwe baziranye ariko Fiston ajya kuza kwiga ntiyari aziko aje kukigo cyigaho uwo Frank. Fiston rero kuko ajya kuva mu rugo iwabo bari basanzwe baziranye na Directeur w’icyo kigo yari agiye kwigaho ntibyabaye ngombwa ko ajyana n’iwabo ahubwo Maman we yahamageye Directeur amubwira ko amwoherereje umuhungu we ngo amwiteho urumva Fiston yakuviriye mu rugo ajya ku Ishuli hari ku wa mbere mu masaha y’ikigoroba nibwo yafashe imodoka imujyana ku ishuli ubwo rero urumva kuri we nibwo bwambere yari agiye ndetse akoze urugendo rurenga mu karere ka Kicukico yerekeza mu ntara y’I Burasirazuba usibye I Kabuga gusa ntahandi yari azi ubwo yagendaga mu modoka abaza abantu gusa kuko ikigo cyari kiri hafi y’umuhanda ndetse ari ukugera I Kayonza muri Gare ugafata aka motto k’amafaranga 300 kakakugeza neza ku marembo y’ikigo Amasaha yaragiye aricuma Fiston ari mumodoka gusa amaherezo agera aho yumva shoferi aravuze ati bamwe bavuze ko baviramo I Kayonza muvemo vuba ndimo kwihuta ubwo Fiston yumva ko byanga bikunda yageze I kayonza niko kuva mu modoka afata ibikapu bye maze n’aba motari bahita bamusamira hejuru ababwiye ikigo bahita bamubwira bati kugerayo ni 300 icara kuri motto tugende. Umuhungu yakwicariye kuri Motto n’ibikapu bye byose uko ari bibiri ndetse na Envelope irimo inkweto, ubwo motto yaragiye imuhagarika ku marembo y’ikigo hanyuma arayishyura yerekana ibyangombwa aho ku basekurite barinda ikigo amaze kubyerekana baramureka arinjira gusa akinjira imbere yahise abona umukobwa mwiza ariko ufite ikinyabupfura kidasanzwe hanyuma Fiston n’ubwoba bwinshi aramusuhuza Fiston: Mwiriwe?
Umukobwa : Bite?
Fiston: ni byiza, none wamfashije ukanyobora ko ndi mushya hano?
Umukobwa: Ok ntakibazo ngwee banyita Angel (Enjo), niga hano mu mwaka wa kabiri
Fiston: Urakoze nange nitwa Fiston nje kwiga mu wambere  nturutse mu karere ka Kicukiro
Angel: OK, None birashoboka ko wazana nkagutwaza igikapu kimwe nkakugeza aho ubuyobozi bukorera ukajya kwiyandikisha bakaguha aho kurara?
Fiston: Eeh, Eeh ngewe? Sha nyine nta kibazo nditwaza ahubwo handangire aho ibiro(Bureau) biri mze nijyane
Angel: Sha nta kibazo nukuri zana ngutwaze
Fiston:Sawa nukuri urakoze Ubwo uwo mukobwa mwiza yafashe cya gikapu kimwe ndetse anafata kimwe kinini muri ibyo bibiri bagenda baganira Angel: Ubu ntiwananiwe urugendo rungana gutya ukoze kuva I Kigali ukagera inahangaha?
Fiston: (N’Ubwoba bwinshi) …...Sha ntakibazo nukuri ndumva ntacyo bitwaye namenyereye kugenda cyane kandi urugendo runini ndi mu modoka
Angel:Sha nyine rero dore tugeze kuri Administration (Aho abayobozi bakorera) ngaha turahageze maze ngewe niga muri rirya shuli uzajye uza kunsuhuza kandi nkwifurije amahirwe masa sibyo?
Fiston: Nukuri urakoze cyane ubwo nzajya nza kukureba
Angel: Nonese uwagusaba ikintu hari ikibazo? EPISODE 2 Ni Ejo nimugoroba"
14,urukundo,relationship,http://muhabura.rw/amakuru/urukundo/article/wifuzaga-kumenya-ko-umukobwa-agukunda-dore-bimwe-mu,"Wifuzaga kumenya ko  umukobwa  agukunda , dore bimwe mu bimenyetso uzamubonaho"," Rimwe na rimwe biragora ko umuhungu yamenya ko umukobwa amushaka cyangwa atamushaka, iyo umukobwa ashaka ko umuhungu yamusaba urukundo hari ibimenyetso amugaragariza. Niba wifuzaga kumenya ko umukobwa runaka agukunda ndetse yifuza cyane ko mwakundana dore bimwe mu bimenyetso uzamubonaho. 1.	Yishimira cyane kuganira nawe Iyo umukobwa akunda umuhungu yishimira cyane kumarana igihe nawe baganira, akunda kandi kumutega amatwi akumva ibyo amubwira. 2.	Arishima cyane iyo akubona Iyo akubona iruhande rwe bimutera akanyamuneza kuko iyo umukobwa yibonamo umuhungu yishimira cyane burigihe kumubona. 3.	Anyurwa no kuganira nawe ibintu runaka Iyo umukobwa akwibonamo ashimishwa cyane no kuganira nawe ku bintu bitandukanye, nta ngingo n’imwe itamushimisha kuyiganiraho iyo aganira nawe. 4.	Akwereka ko hari byinshi muhuriyeho Iyo umukobwa akwibonamo ahora akwereka ibintu mwembi muhuriyeho kandi bikamushimisha. 5.	Buri gihe iyo adahuze arabikumenyesha Iyo umukobwa atagukunda ahora akubwira ko ahuze nta mwanya afite ndetse n’iyo yaba adahuze ariko iyo umukobwa akwibonamo azakumenyesha igihe cyose afite umwanya n’ubwo utabimubaza. 6.	Akunda kugukoraho Abakobwa nabo bajya bagaragarisha ko bibona mu bahungu bari kuganira kubakoraho, iyo umukobwa muganira akajya akunda kugukoraho nabyo ni ikimenyetso ko akwibonamo cyane. 7.	Ntajya avuga ku bandi bahungu iyo muri kumwe Iyo umukobwa akunda umuhungu amwereka ko ntawundi mukunzi afite cyangwa akamubwira ko amaze igihe Atari mu rukundo yirinda cyane kuba yavuga ku bandi basore mu gihe muri kumwe, akubwira ko atarabona umusore ubereye bakundana. 8.	Inshuti ze zikuziho byinshi
 Iyo umukobwa yibona mu muhungu cyane yisanga ahora amuvugaho iyo ari kumwe n’inshuti ze, nuhura n’inshuti ze ugasanga zikuziho byinshi uzamenyeko yakuganiriyeho nazo cyane. Niba wibazaga rero niba umukobwa runaka agukunda cyangwa wateganyaga gusaba urukundo ukibaza niba uzakirwa neza ibi bizagufasha kugenda utikandagira. Source: elcrema.com Yanditswe na Abraham UWIMANA/Muhabura.rw
"
14,urukundo,relationship,http://muhabura.rw/amakuru/urukundo/article/ese-kuki-bamwe-bakundanana-bakarambana-abandi-bagakundana,"Ese kuki bamwe bakundanana bakarambana, abandi bagakundana Urudashoboka?"," Abahanga mu by’imibanire y’abantu ndetse n’impuguke muby’ubuzima bahamya ko bitoroshye kubona igisobanuro nyacyo cy’iri jambo “Urukundo” gusa bitewe n’ahantu cyangwa igihe runaka umuntu ageze mo hagenda habaho ibisobanuro binyuranye by’Urukundo, ahanini usanga n’imico itandukanye y’ahantu bigira icyo bihindura ku gusobanura icyo Urukundo aricyo ndetse hakamenyekana n’impamvu bamwe bakundana bakarambana abandi nabo bagakundana urudashoboka cyangwa ntibarambane. Bibiliya yo Isobanura urukundo mu buryo butandukanye gusa hari igisobanuro kirimo gikomeye aho bagera bakavuga bati “Imana ni urukundo” ahandi usanga hari abemera ko mu mateko y’Imana irivuga ngo Mukundane ni ryo risumba ayandi mategeko kuko bavuga ko uramutse wakunze mugenzi wawe utatekereza ku mugirira nabi n’ibindi byinshi ugasanga rero ariho bahera bemeza ko Urukundo ari itegeko risumba ayandi imbere y’Imana. Ubusanzwe mu buzima tubano hano ku Isi umunsi ku munsi cyane twinjiye mu Isi y’Urukundo kuko nicyo Nyamukuru kuri ubu turiho usanga Abantu bakundana aha tuvuze cyane ku rukundo ruba hagati y’umukobwa n’umuhungu ruganisha kukuba babana bagakora umuryango ndetse bakabyara bakororoka nk’uko Imana yabigennye, bijya bibaho rero ko umuhungu akundana n’umukobwa bakagera no ku rwego rwo kubana gusa hari n’abakundana kubw’impamvu runaka urwabo ntirurambe gusa umugani w’abantu ndetse n’uburyo Imana yaremye isanzure burya ngo nta nkweto ijya ibura iyayo amaherezo buri wese agera aho akabona  uwo bahuza.
Kuri uyu munsi wa none ho usanga byarahindutse aho umuntu asigaye akunda mugenzi we kubera impamvu runaka, nk’amafaranga cyangwa izindi nyungu runaka aba amukurikiyeho ninayo mpamvu usigaye ubona bamwe bakundana urukundo ntirumare kabiri cyangwa ngo rurambe. Ku rundi ruhande ariko hari ikintu gikunze kubaho hano mu Rwanda by’umwihariko bitewe n’amateka yaranze igihugu cyacu aho usanga imiryango yaratatanye kuburyo hari nk’ubwo ushobora kumara imyaka myinshi warabuze umuvandimwe cyangwa abavandimwe bawe urugero nk’aba babuze mu gihe cya Jenoside yakorewe Abatutsi noneho nyuma mukazahurira nk’ahantu utazi neza ko ari n’umuvandimwe wawe nyuma ukaba wanashiduka mwakundanye kandi wenda ari n’umuvandimwe wawe
Kuri iki tuvuze haruguru bikunze kubaho ahenshi Atari no mu Rwanda usibye ko twe mu Rwanda tugira imvugo tubishyiramo ngo ni ugukunda urudashoboka iyo wakundanye n’umuntu utazi ko ari umuvandimwe wawe nyuma bikazaba ngombwa ko wisanga ari umuvandimwe wawe cyane aha bimenyekana iyo mugeze muri cya gihe cyo kubana kuko aha bisaba ko imiryango yanyu yose uko yakabaye ibasha kugaragara hanyuma rero mukanamenyana kuburyo bwimbitse. Ibyo byose rero biratuganisha ku nkuru y’ibyabayeho aho umukobwa Marine yakundanye na Jack bakagera ku munota wa nyuma umwe akamenya ko undi ari musaza w’undi n’undi ari mushiki w’undi bisanga mu rukundo rudashoboka
Ni inkuru ndende muzagezwaho mu bice bitandukanye ikazaba ikubiyemo ubutumwa bushobora kugira byinshi buhindura mu muryango Nyarwanda. Tukurarikiye kutazacikwa iyi nkuru ndende URUDASHOBOKA. Yanditswe na Ubwanditsi/MUHABURA.rw
"
14,urukundo,relationship,http://muhabura.rw/amakuru/urukundo/article/ese-ingano-y-igitsina-cy-umugabo-ni-ngombwa-uburyo-5,"Ese ingano y’igitsina cy’umugabo ni ngombwa, uburyo 5 wamenya umugabo ufite agatsina gato"," Abantu bibaza niba ingano y’igitsinacy’umugabo ari ngombwa! Abagabo bafite igitsina gito baba baragize icyo bita Small Penis Syndrome, mu bibaranga harimo kudashaka gutinda kuri icyo kibazo, ngo abakobwa baranabakunda cyane kubera bakoresha impano cyane mu rukundo rwabo. Bakobwa namwe bagora, niba wajyaga wibaza uko wamenya aho umukunzi wawe ahagaze, dore ibintu bitanu wamumenyeraho. 5. Bene uwo muntu usanga yiyemera
Umugabo/sore ufite igitsina gito usanga yikwizaho ibintu bihenze kugira ngo abakobwa n’abagore beza bamwemere. Yumva abantu bamafata nk’umugabo uhamye n’iyo yaba Atari we. Iyi umubwiye ko afite agatsina gato ata umutwe kandi akanabihakana. 4. Bene uwo muntu agira umujinya w’umuranduranzuzi rimwe na rimwe n’ishyari
Usanga uyu muntu akunda kugira ishyari no kwikeka guhoraho. Usanga afuha cyane iyo amenye ko umukunzi we arikugira icyo avugana n’abandi bantu b’igitsinagabo. Ibi byiyongera ku mujinya mwinshi kandi ugoye kuwitararikamo 3.  Ntajya ashaka kuba ahantu bari kuvuga ku gitsinga
Uretse n’umugore we, ubundi ntaba ashaka ko hari n’umuntu w’igitsinagabo aganira ku gitsina. No mu gihe cyo kuganira n’umukunzi we ntaba yifuza ko batinda kuri ibyo bintu, ahita abitaruka bakivugira ku rukundo gusa. 2. Ahora ashaka kumvisha abantu ko ingano y’igitsina atari ngombwa
Mu rwego rwo kwihagararaho ahora asobanurira abantu ko ingano y’igitsina ntacyo imaze kandi bifite icyo bivuze. 1. Agira ubuntu imbere y’inkumi
Bene uyu muntu, ahora agenera impano ab’igitsinagore. Akabafata nk’abamikazi b’ubwongereza. Yanditswe na Lucky van Rukundo/Muhabura.rw"
14,urukundo,relationship,http://muhabura.rw/amakuru/urukundo/article/muhungu-niba-ujya-utinya-kubwira-umukobwa-ko-umukunda-kora,Muhungu Niba Ujya Utinya Kubwira Umukobwa Ko Umukunda  Kora ibi!," Kubwira umukunzi wawe ko Umukunda ni iby’ Ingenzi cyane mu rugendo rwanyu rw’urukundo. Mbabazwa no kubona abantu batazi uburyo bwo kwereka abakunzi babo ko babakunda babicishije mu bikorwa ndetse n’ibimenyetso. 
 Ushobora kwereka ko Ukunda Umukobwa cyangwa umuhungu ko Umukunda utiriwe umujyana ahantu ngo umusabe urukundo , ndetse akaba yanarukwima kuko ntaho bigaragarira. Urukundo si amagambo ahubwo ni ibikorwa. Kandi kubivuga siko kubikora dore amwe mu mayeri wakoresha maze ukamwereka ko Umukunda byimazeyo  nkuko tubikesha  tuko  Ushobora kubinyuza mu magambo. Ubu ni uburyo rusange buri muntu wese akoresha mu kwerekana urukundo, ndetse ni nabyo udashobora gukora ngo wizereko byacamo kuko nta gahunda biba bifite. Hari aba bona nta mpamvu zo kubivuga, ariko nabwo ni bumwe mu buryo tutagomba gutesha agaciro. Amagambo meza asize Umunyu.
 Imvugo nziza nazo ziba zikenewe cyane hagati y’abashaka kujya mu rukundo, ubu kandi ni bumwe mu buryo wakoresha. Kumubwira amagambo atandukanye n’ayo wabwira abandi bimwereka ko umukunda, ayo magambo ni nka “ ndagukunda, ufite byinshi usobanura mu buzima bwange, ndagukeneye, na uri umwamikazi w’umutima wange. Utuzina tw’urukundo.
 Kugira ngo umwereke ko ari umwihariko ugomba kumwita amazina afite aho ahuriye n’urukundo, kwita umukunzi wawe  aya mazina bituma amenya ko umukunda “ Sweet heart, Mutima, cher. Chuchu, wange nkunda” byerekana uburyo umwitaho kurusha abandi. Kumukora ku mubiri we. Ubu ni uburyo bwiza cyane buri wese yakabaye akoresha, mu byukuri ntushobora gukora ku muntu utishimira niyo mwaba muri kumwe wirinda ko mwegerana ndetse mukaba mwanahuza imibiri, ari uwo ukunda ntumenya igihe wamukoreyeho.  Ushobora kumufata ukuboko,ikiganza ndetse n’ahandi bikamwereka ko Umwishimiye cyane. Kumuha Agaciro ndetse ukamwitaho cyane. Guha umuntu agaciro birorshye pe gusa ntushobora kubikorera umuntu usanzwe ,uwari we wese, ahubwo ubikorera uwo wishimira gusa. Ibyombijyana no kumwubaha, kumwitaho, kugira uburyo umwitwaraho ndetse ukabikorana urukundo.
Kumuha Impano. Niba ufite uwo wihebeye ntumuhe impano biragoye kumenya ko umukunda kuri we, abantu batanga impano mu buryo butandukanye,ariko murukundo impano iba ifite icyo isobanura. Igihe uhaye impano umukunzi wawe bimufasha kumenya ko umwitayeho kuko utaba wabikoreye abandi. Bavandi hari n’ibindi byinshi ariko ibi nibyo by’ingenzi. Yanditswe na Ukurikiyemfura leonce/MUHABURA.RW
"
14,urukundo,relationship,http://muhabura.rw/amakuru/urukundo/article/menya-impamvu-abagore-bakunda-abagabo-cyangwa-abasore,Menya  impamvu abagore bakunda abagabo cyangwa abasore bakuze," Bamwe mu bagore usanga bashimishwa no kwikundira abasore bakuze cyangwa abagabo aho gukunda abasore bari mu kigero kimwe. Aba bagabo ngo baba bafite umwihariko abasore bakiri bato benshi badakunze kuba bafite nk’uko bitangazwa na elcrema. Bazi gufata abagore neza kuruta abakiri bato Imwe mu mpamvu ituma abagabo bakuze bakundwa n’abagore kuruta abakiri bato, ngo ni uko bamenya kwita ku bagore cyane kurusha abakiri bato. Kubera kumara igihe kinini ngo baba barahuye n’abakobwa benshi igihe cyo gufata umwanzuro rero ngo uwo ahisemo amwitaho. Bemera umugore uko ari Mu gihe abagabo bakiri bato akenshi bashimishwa n’umugore usa neza cyangwa ufite uburanga burangarirwa n’abandi, ngo si ko biri ku bagabo bakuze kuko bo ngo bita ku kiri mu mugore kandi ngo bazi kwihanganira intege nke ze. Abagore bakunda abagabo bifite
 Abagore benshi bakunda abagabo bafite amikoro usanga akenshi kandi aba bagabo baba baramaze kugira imitungo yabo mu gihe abagabo bakiri bato akenshi aribwo baba batangiye kuyishaka batarafatisha ubuzima.
Akenshi baba bakuze mu bitekerezo Abagore ngo babangamirwa no kubana n’umugabo udafite ibitekerezo bireba kure nyamara ngo usanga akenshi abagabo bakuze baba berekeje ibitekerezo byabo ku mishinga y’ejo hazaza ngo bigatuma benshi mu bagore bishimira kuba bakunda bene aba bagabo. Abagabo bakuze ntibajya bapfusha igihe cyabo ubusa Kuba aba bagabo batajya bagira ubwoba bwo kuvuga ikibarimo ngo bitandukanye n’abasore bakiri bato kuko ngo niba ashaka ko mukundana nk’inshuti zisanzwe arabikubwira cyangwa akakubwira niba ashaka ko mwazabana mu gihe ngo abasore bakiri bato usanga hari ubwo bahuzagurika mu gufata ibyemezo. Ntabwo baba bakita ku byahise Mu gihe abasore bakiri bato usanga hari aho baba bagitekereza ku bakobwa bahuye mbere ngo abasore bakuze ntago uyu mwanya bawugira kuko ngo ibitekerezo byabo biba byararenze kuri iyi mitekerereze ahubwo ngo bashimishwa n’abo bari kumwe kandi bagashishikazwa no kubitaho.


Abagabo bakuze ntibajya bapfusha igihe cyabo ubusa photo internet Yanditswe na Niyomugabo/Muhabura.rw"
14,urukundo,relationship,http://muhabura.rw/amakuru/urukundo/article/dore-ibanga-wakoresha-kugira-ngo-ushimishe-umukunzi-wawe,Dore Ibanga wakoresha kugira ngo ushimishe umukunzi wawe," Buri mugabo ibyo akenera kugira ngo yishime bitandukanye cyane n’ibyo undi mugabo runaka ashobora gukenera. Umugabo aba akeneye gushimishwa n’umukunzi we mu buryo bwinshi butandukanye utitaye ku myaka ye, ubwoko bwe, urwego abarirwamo cyangwa imbamutima. Mugore cyangwa mukobwa dore ibanga riri mu bintu bitanu by’ingenzi wakorera umukunzi wawe bikamunyura umutima ibihe byose, mwaba muri kumwe cyangwa mutari kumwe. Dore ibyo bintu 5 wakora ukamera nk’umutwaye umutima: 1.	Kumuha icyubahiro:
 Icyubahiro ni kimwe mu ntwaro z’urukundo umuntu ashobora gutsindisha uwo bari kumwe akamwiyegurira ubuziraherezo. Umugabo wese aba ateze icyubahiro ku mugore we, nubwo waba utamukunda akeneye ko wamwubaha ukamuha icyubahiro cye ibihe byose. Icyubahiro ugabo aba agukeneyeho nuko wamuha agaciro ndetse ako gaciro umuhaye ukamenya ko hari icyo kavuze. Numukorera bino uzaba umwiyeguriye bihoraho. 2.	Kumushimira ku byo agukorera Ugushimirwa ni irindi reme ry’urukundo kandi umugabo wese aba akeneye mu rukundo rwanyu. Abagabo bakunda gushimirwa kuko biranakwiye, ari nawe ntiwakishimira ko wakora akazi udashimwa wageraho ukakareka ugashaka uburyo wabona akandi kakunyuze kandi kagushimisha. Gushimira umukunzi wawe ntako bisa kuko bimwereka ko ibyo agukorera nawe bigushimisha ataba ameze nk’umuntu ucurangira abahetsi.
Azakomeza agukunde mu gihe uzajya unyurwa n’urukundo aguha ubundi ukamushimira. 3.	Kumuhora hafi Birazwi cyane ko abagabo benshi baba bashaka gukora imibonano mpuzabitsina cyane kurusha ibindi, ariko ngo ibyo sibyo by’ingenzi byatuma yishima cyane. Ahubwo aba akeneye ko wamuhora iruhande umwitahomuu buryo butandukanye kuko ngo bimugusha neza kurusha uko yakarinze kubikwibwirira. Buri mugabo akunda ko umukunzi we yamuba hafi amukorakora ahantu hose hashoboka kuko biramunezeza cyane bigatuma yumva ameze nk’aho ari mu ijuru rya kabiri. Ibi nubikora uzaba umwigaruriye bihoraho. 4.	Kutamuhemukira Ubudahemuka ni ikintu cy’ingenzi mu rukundo kuko ngo umutima mwiza ari udahemuka kandi uwiteka ngo aranawishimira. Umukunzi wawe ntiyifuza ko waba umuhemu kuri we ubundi warangiza ntubimubwire, dore ibanga wakoresha nuko udashobora kumuca inyuma ngo uryamane n’undi mugabo atari we. Urukundo rutagira ubuhemu n’umutima w’uburyarya ruba ari urrukundo rukomeye cyane, ntirushobora gusenyuka nubwo habaho irengayobora. 5.	Kutiyitaho ngo wibagirwe umukunzi wawe Abagabo benshi bakunze gushimishwa n’utuntu tudafatika, niyo mpamvu gushimish umugabo atari ibintu bigoranye cyane. Ikintu gikurura umugabo ntabwo kigoranye kandi iyo uharaniye kwishimisha we ukamwihorera ntabwo bimushimisha habe na gato. Haranira kuba ibyishimo by’umukunzi wawe, kuko nawe azagerageza uko ashoboye byose abe uwo gushimisha umukunzi wawe. Ayo yari amabanga atanu wamenera umukunzi wawe akishima cyane, akava mu bye akagukunda ubuziraherezo, ubundi mukibanira akaramata mu buzima bwanyu bwose. Yanditswe na Bizimana Jean Damascene/Muhabura.rw
"
14,urukundo,relationship,http://muhabura.rw/amakuru/urukundo/article/mugore-nawe-mukobwa-wikomeza-kwibeshya-ku-nzarati,Mugore nawe mukobwa wikomeza kwibeshya ku nzarati," Inzaratsi ni iturufu baruryi(ABAPFUMU) bakunze kwifashisha mu kurya ingo n’inkundo za bankomwa hato ugasanga umugore arashutswe ngo tanga ibi umutima w’umugabo wawe tuwukugabize  ajye atekereza wowe gusa. Nyamara hari ibintu byoroshye wakorera umgabo wawe cyangwa umukunzi wawe ukitwa umubitsi w’umunezero we.  Muhabura.rw twabashakiye muri byo 9 by’ingenzi.
    1.BANZA WEMERERE UMUGABO WAWE KO ARI UW’AGACIRO KURI WOWE.
 Burya umugabo uzabona abyuka ijoro ajya guhaha cyangwa kurinda umutekano w’urugo,wibaze ko wenda biza gutyo gusa! Oya! Ahubwo buriya umugabo aremanye ubudahangarwa muri we kandi yumva ari nako yagaragara mu muryango,wowe rero nkumugore we gerageza umwereke ko ubizi, kandi ko ntawundi nkawe.  2. MUGORE SHIMIRA UMUGABO WAWE. Ntabwo ari ngombwa ko umugabo wawe azamuKA impinge cyangwa ngo akugenere ibya Mirenge wo ku Ntenyo ngo akunde abone ishimwe. Kandi singombwa ishimwe riboneshwa amaso ku mugabo.ahubwo mugore gerageza kweraka umugabo wawe ko icyuya cye ukibona mu ishimwe ryaba rito cyangwa rinini,kuko burya umugabo ntajya yifuza ibyo atakoreye ariko nanone icyo akoze niyo cyaba gito mu bushobozi afite yumva yagishimirwa.mugore rero gerageza gushimira umugabo wawe.    3.MUHE URUKUNDO N’UMUNEZERO. Nubwo abagore bakunze kwibeshya ko urukundo rw’umugabo ruboneka mu minsi ye yambere bakimenyana,burya baba bishuka kuko umugabo ahorana urukundo ahubwo uko ishingano ze zigenda ziyongera  niko agenda agira guhuga kuburyo arushaho gukenera kwitabwaho no gukundwa.kuburyo iyo abibonye arushaho kumva ko ishingano zitaruta umukunzi we. Wowe rero nkumugore icyo usabwa ni uguhoza umugabo wawe mu ntekerezo umuha urukundo kandi ugerageza no kumwitaho,kuko bimugarura mu rukundo bikanamwibagiza uburure bw’umunaniro.   4. MUGORE EREKA UMUGABO WAWE ICYUBAHIRO.
 Burya umugabo ni ikiremwa kiremanye kamer y’igitinyiro n’icyubahiro.umugore rero burya ishingano ze ni ukurinda icyubahiro n’igitinyiro by’umugabo we,umugabo nawe akamenya gutetesha umugore we ko ari inshingano ze.mugore rero numenya icyubahiro cy’umugabo wawe ukakimurindira ntuzatangazwe no kukugira umurinzi w’umunezero we.   5.MUGORE TEGURIRA UMAGABO WAWE IFUNGURO.
 Umugabo akunda ifunguro riteguye neza,iyo agukunda rero yumva yanafungura ibyateguwe nawe.nawe rero nk’umugore zirikana ako kantu ukagire ibanga ryawe.    6.MUBERE UMUFANA UKOMEYE.
 Umugabo burya akunze kugera ku musaruro uwariwo wose yiyushye akuya,mugore rero wowe icyo usabwa cyonyine ni ukumwereka ko icyuya cye ukibona,mufane ku musaruro we muke cyangwa mwishi uturutse kubushobozi afite mwereke ko yakoze,ba umuterankunga we wambere.    7.MUGORE TANDUKANA NO NKWISHYIRA IMBERE. Nikoko ibyiza biraryoha ariko burya umugabo ntaremanye kamere yo kwikunda bityo rero nawe ntiyifuza kukubona muri iyo ndorerwamo,ahubwo ibanga icishe bugufi azakwizamurira numwereka ko ariwe ushyize imbere.  8. MUGORE BA UMUNYAKURI.
  Ni koko ukuri guca mu ziko ntigushye uwo ni umugani,nyamara umugabo nawe burya ntakunda umuntu umubeshya,mugore rero ukuri ni iturufu ikomeye yagufasha kwigarurira umunezero n’amarangamutima by’umugabo wawe.  9. HITAMO UBURYO BWIZA BWO KUVUGISHA UMUGABO WAWE.
 Umugabo wawe gerageza kumurinda imvugo mbi,nk’ibitutsi,incyuro n’ibindi. Nibyo nta zibana zidakomanya amahembe. Ariko niba habayeho gusubiranamo n’umugabo wawe irinde imvugo zeruye nk’ibitutsi,incyuro no kumwibutsa intege nke ze kuko kamere ya kigabo ibi byose ibizira kubi. Ngayo nguko abafite amaso ntibabwirizwa kureba abafite amatwi ni mwumve ibi tubikesha urubuga Rolling ston. Yanditswe na J.de Dieu Ntakirutimana/Muhabura.rw
"
14,urukundo,relationship,http://muhabura.rw/amakuru/urukundo/article/abahungu-benshi-bibaza-impamvu-abakobwa-batabakunda-dore,Abahungu benshi bibaza impamvu abakobwa batabakunda! Dore bimwe  wakora kugirango ugire igikundiro," Abahungu benshi bibaza impamvu abakobwa batabakunda cyangwa ngo babirukeho, nyamara hari abandi usanga inkumi zibirukaho ndetse bafite igikundiro cyane kuburyo byifuzwa na buri wese. Dore bimwe mubyo wakora kugirango ugire igikundiro Kwambara neza Niba ushaka ko abakobwa bagukunda gerageza kwambara neza no guhora ukeye ahantu hose, kuko abakobwa benshi bakunda umuhungu wambara neza kandi akanabigendera. Abakobwa bakunda abahungu biyubaha
Kwiyubaha
 Niba utiyubaha ntabwo abakobwa bashobora kugukunda kabone n’ iyo waba wambara neza bingana gute, kuko bakunda umuhungu wiyubaha utavuga ibigambo byinshi cyangwa ngo akore ibikorwa bigayitse mu bantu. Gukunda akazi Abakobwa bose ntibakunda umuhungu udakora kuko bavuga ko ntacyo ashobora kukumarira nawe ubwe nta gitekerezo afite cyo kwiteza imbere, nibwo usanga abahungu birirwa mu rugo ntakazi basuzugurwa cyane, n’ iyo yaba afite uburanga ugasanga ntagikundiro cy’ abakobwa agira. Kutajarajara Abakobwa benshi banga umuhungu ujarajara mu bakobwa ndetse bakanavuga ko ari indaya kuko abakobwa bose abageraho abasaba urukundo. Iyo rero wirinze ibi bituma ugira igikundiro ku bakobwa kuko baba babona uzi ibyo ukora kandi udakina mu rukundo. Kutiyemera Abakobwa bakunda umuhungu uvugisha ukuri utiyemera mu bikorwa cyangwa mu mivugire ye. Iyo rero izi ngeso umuhungu atazigira bituma abakobwa bamukunda cyane ndetse bakanabimwereka kuko baba bumva ko ari inyangamugayo mu rukundo. Kudahubuka Umuhungu utajya uhubuka cyangwa ngo ahuzagurike mubyo akora bimutera kugira igikundiro aho ari hose, kuko abakobwa bose baba bamwifuza ko yababera inshuti, kandi koko nibyo usanga umuhungu udahuzagurika ntawe utamwifuza. Yanditswe na Niyomugabo/Muhabura.rw
"
14,urukundo,relationship,http://muhabura.rw/amakuru/urukundo/article/amakosa-9-wakirinda-gukorera-umukunzi-wawe,Amakosa 9 Wakirinda Gukorera Umukunzi Wawe," Urukundo ni ikintu gikomeye cyane hagati y’abakundana. Iyo utagize ukora ngo urukundo rwanyu rukomeze gukomera ntirushobora gukomera habe na mba. Ariko ushobora gutuma rukomera mu gihe wabashije kwirinda amwe mu makosa akunda gukorwa mu rukundo.
 Aya ni amakosa 9 akomeye cyane ushobora kwirinda mu rukundo:
 1.	Kudaha agaciro urukundo Buri wese akunda agaciro mu buzima busanzwe, noneho iyo ari umuntu ukunda ukamuha agaciro biramushimisha cyane, biba ntako bisa kuri we. Kudaha agaciro umukunzi wawe bishobora gutuama umubano n’urukundo ufitanye n’umukunzi wawe bicyendera, ugashiduka nta rukundo rukiri muri mwe. Guha agaciro uwo mukundana bimwereka ko umwitayeho kandi nawe bikamwongerera kugukunda cyane. Wikihugisha cyane nta kintu kiguhugije ngo uburire umwanya umukunzi wawe. 2.	Gufata imyanzuro uhubutse
 Iri ni irindi kosa rikomeye cyane mu rukundo hagati y’abakundana rikunze gutuma habaho intongana n’imirano itarangira mu ngo. Gufata imyanzuro uhubutse ntago ari byiza kuko bituma urukundo rwanyu rudashobora kuramba. Ikiza cyatuma urukundo rwanyu rubasha gutera imbere nuko mwajya mufatira hamwe umwanzuro. Ibi byatuma hahoraho ibiganiro mpaka hagati yanyu, bigatuma hahora impaka za ngo turwane za buri gihe mu rugo. 3.	Indwano zitari ngomwa Kumenya gucunga umujinya wawe nti iby’agaciro. Ni ibintu bitangaje kumva ko imirwan yabura hagati y’abakundana cyangwa se abarushinze. Abakundana bo bakunze kurwana nta n’ikintu kigaragara bapfuye, akenshi ari ubusa bapfuye. Ntago ari byiza rero ko mu ngo hahora mo imirwano kuko ntago ari myiza ishobora gutuma uwo mwashakanye mutandukana kuko ntakwihanganira umujinya wawe utabasha kugenzura. 4.	Kwihagararaho uri mu makosa
 Twese dufite uburyo twihagararaho mu bintu bitandukanye, ariko kwihagararaho mu gihe uri mu makosa ntabwo ari byiza kuko akenshi bikunze gutuma habaho ugutandukanye kw’abashakanye cyangwa kw’abakundana.
Kwihagararaho akenshi bikunze guterwa n’umujinya, urwango, kwikunda, nibindi bitandukanye. Genzura umujinya wawe ndetse n’amakosa yawe kuko bishobora kugukururira gushwana n’umukunzi wawe mu buryo butari buteganyijwe. 5.	Kutanyurwa n’urukundo Urukundo rugira byinshi akenshi ushobora no kurugira imbamutima yawe. Iyo utanyuzwe n’urukundo rw’umukunzi wawe n’umukunzi wawe nawe ntago aba akunyuze. Kutanyurwa n’urukundo aguha akensi biramubabaza cyane kuko ntago aba yiyumvisha uburyo mwakomeza gukundana utanyuzwe n’urukundo agukunda. Ibi bituma habaho ugutandukana kw’abakundana kuko baba batishimiranye. 6.	Kugerageza kwiharira ubuyobizi
 Mu rukundo iki ni ikintu kibi cyane kugerageza kwiharira ubuyobozi mu rugo, gushaka kwereka umukunzi wawe ko umurusha uruhare runini kuri wowe, kurusha uko mwafatanya ngo mujye mwumvikana muri byose bituma urukundo rwanyu rugenda ruzamo ibitotsi. Ni byiza guhuza n’umukunzi wawe kuko birushaho gukomeza urukundo rwanyu. Kumvikana ni intwaro ikomeye cyane mu rukundo rwanyu, kuko niyo yonyine yagira aho ibavana n’aho ibageza. 7.	Kutanyurwa Gushima ibyo umukunzi wawe agukorera ni ikintu cy’ibanze mu rukundo kuko bituma urukundo rwanyu rugira aho rugera. Iyo umukunzi wawe ugerageje kumuha umwanya ndetse ugaha n’agaciro ibyo akubwiye bituma nawe abasha kwishimira umubano wanyu. Urkundo ni ikintu gikomeye cyane hagti y’abakundana. Bityo biba byiza iyo nibura unyuzwe n’urukundo aguha kandi ukagerageza kumwereka ko byagushimishije kandi ukabimubwira  ko byaguhimishije kuko nawe bituma agerageza kwigirira icyizere cy’ibyo agukorera. Ha agaciro umukunzi wawe ndetse ugahe n’urukundo aguhakuko bizatuma mubasha kugira aho mugera mu iterambere ry’urukundo rwanyu. 8.	Guca inyuma uwo mwashakanye
 Ni kenshi wumva ibi, ngo abashakanye cyangwa abakundana bacanye inyuma. Ibi rero ntabwo ari byiza mu rukundo habe na gato kuko bituma ugira iraha cyangwa ubuhehesi buhoraho. Uretse ibyo kandi nta nubwo uwo mwarushinganye abyemera; kuko akenshibishobora guhita bimutera kumva ko we nta gaciro cyangwa urukundo umufitiye, agahera aho yishakira ubundi buryo yakibonera uwamwishimira. Kumuca inyuma bituma abona ko ntacyo avuze imbere yawe bityo bigatuma akubonamo umwanzi we, ari nabyo akenshi bibyara ugutandukana kwa hato na hato. 9.	Kutumva umukunzi wawe
 Umbano ni ikintu cyiza cyane hagati y’abakundana, kandi biba ari umunezero udasanzwe iyo uri kereka ko uwo mukundana umwumva kuko bituma abona ko uwitayeho.  Kumva ibitekerezo by’uwo mwashakanye bituma abasha kubona ko muri gutahiriza uugozi umwe, bityo bizatuma abasha kwirekura mu bitekerezo agerageze akubwire icyatuma urukundo rwanyu runabasha gutera imbere ndetse  n’iterambere ryo mu buzima busanzwe. Mugore cyangwa mugabo, musore na we mukobwa ayo ni amwe mu makossa uzagerageza kwirinda gukora mu gihe ushaka ko urukudo rwanyu rutera imbere mukibanira akaramata n’ubuzira herezo. Yanditswe na Bizimana Jean Damascene/Muhabura.rw
"
14,urukundo,relationship,http://muhabura.rw/amakuru/urukundo/article/inzira-9-zatuma-ubushuti-ufitanye-n-umuntu-burushaho,Inzira 9 zatuma ubushuti ufitanye n’umuntu burushaho gukomeza," Inzira 9 zatuma ubushuti ufitanye n’umuntu burushaho gukomeza
Ni byiza kubaka ubushuti bukomeye mu buzima n’abantu wihitiyemo, ariko ntibikunze kubaho kunshuti zose cyangwa nyinshi muzo waba ufite kubaka ubushuti bukomeye.
Ubushuti bwinshi abantu bagirana bugenda burangira nyuma nyuma y’igihe runaka, ariko hari ibintu bituma ubwo bushuti burushako gukomera no gukomeza kubaho, nubwo hashobora gushira imyaka cyangwa hagacaho igihe kirekire mwaratandukanye.
 Ni gute ushobora gutuma ubushuti ufitanye n’inshuti yawe burushaho gukomera cyane? Dore inzira 9 zatuma ubushuti buramba ufitanye n’inshuti yawe:
 1.	Guhitamo inshuti nziza Mbere yuko utekereza kuba wagira ubushuti bwiza n’abandi ugomba guhitamo inshuti nziza mu buzima mbere na mbere. Ni gute wamenya inshuti nziza? Ubushuti bwiza ni igihe uzaba wahisemo inshuti ushobora kwizera muri byose, abantu mushobora gusangira akabisi n’agahiye, abantu wumva iyo hari ikintu bakubwiye kandi nabo bakumva mu buzima iyo ubabwiye ibyawe byose. Kugira ubushuti bwiza ni ikintu cyiza kandi cy’ingenzi mu buzima. 2.	Kuba mushobora kunga ubushuti bwanyu Igihe kirekire inshuti nziza zigira ugushwano kutumvikana mu buzima, ariko kuba mushobora kongera mu kiyunga ubushuti bwanyu bugakomeza kubaho ni ikintu cy’ingenzi cyane. Kumvana mukanabasha gusabana imbabazi mukongera mukiyunga ni byiza kuko bituma ubushuti bwanyu burushaho kuramba. Ubushuti bwiza bwubakirwa kuri ibyo. 3.	Gushimira inshuti yawe
 Ba umuntu ushobora kwereka ko wishiiye cyangwa wanyuzwe n’ibyo inshuti yawe yagukoreye, kandi ugerageze kuyiba hafi mu gihe ikwiyambaje. Ijambo murakoze cyangwa izindi nzira zose wakoresha kugira ngo ubushuti bwanyu bubahe kuramba. Ibi bintu ni byo wakora kugira ngo ubushuti bwanyu burusheho kuramba ubuziraherezo. 4.	Kugira ubushuti butagira aho bubogamiye Ubushuti butagize aho bubogamiye ni ingenzi kandi ni bwiza cyane. Inshuti zidafite aho zibogamiye kandi zitikunda zumvana zifashanya muri byose. Inshuti nk’iyo ntitekereza inyungu zayo gusa ahubwo inakora ngo iharanire inyungu za bagenzi be. Izi nshuti zifashanya muri byose kandi ibihe byose ni zo nshuti wagakwiye gutekereza kugira mu buzima bwanyu kuko ubushuti bwanyu buzaramba bukanarushaho gukomera. 5.	Kutagira ishyari Ishyari ntabwo ari ryiza ku bushuti bwanyu habe na gato. Iyo ufite ishyari ry’ibyo inshuti yawe igeraho mu buzima, ntabwo ubwo bushuti bwanyu mwaba mufitanye bwazaramba ahubwo buhora ari bwa bundi buhoramo intonganya n’amakimbirane atarangira n’urwangano. Inshuti nziza ni izishimira ibyiza mugenzi we cyangwa bagenzi be bagezeho kandi igahora iharanira ko yagezaho ibyiza n’udushya kuri mugenzi wayo ndetse n’abandi muri rusange. 6.	Kugira itumanaho hagati yanyu Kugira ubushuti burambye ni ikintu cyiza cyane kandi gishimisha uwari we wese. Ubushuti bwanyu ntago bwaramba mu gihe nta kuganira kuri muri mwe ngo mwungurane ibitekerezo munabazanye amakuru. Gerageza ushake uburyo bwose wakoresha kugira ngo uganirize inshuti zawe mwunngurana inama n’ibitekerezo byo mu buzima busanzwe, bagasangira buri kimwe cyose kandi bakanaharanira inyungu za buri umwe. 7.	Guharanira inyungu za buri wese Iyi ishobora kuba intego nziza mu buzima kuko iyo ubushuti ari ubufashanya buba ari buharanira inyungu za buri wese. Gufashanya muri byose ni intwaro nziza mu buzima kuko ituma ubushuti bwanyuburushaho kuramba ndetse ubuziraherezo. Byagakwiye kuba intego yawe guharanira inyungu za mugenzi wawe kuko byubaka ubushuti bukomeye cyane. 8.	Gukunda inshuti zawe ukazikundira uko ziri

Kwemera ishuti zawe no kuzikundira uko ziri birushaho kuba byiza. Inshuti ntabwo ari ikwiyemeraho cyangwa ngo ikwereke ko hari aho mutandukaniye. Inshuti nziza ni izizakubahira uko umeze kandi zikanakubahisha mu bandi. Ni inshuti idapfobya ibyo wahisemo ngo ishake kubita hasi kwereka ko ntacyo bivuze, ahubwo ikakungura inama n’igitekerezo cy’uburyo byabasha kugerwaho. Icyo gihe uzaba wahisemo inshuti nziza. 9.	Kugira urukundo Gerageza gufata inshuti zawe uko ushaka ko zabaho kandi uziheshe agaciro mu rugaga rw’abantu benshi, ujye ukunda abantu cyane cyane inshuti zawe nkuko wikunda. Gufashanya muri byose no kugira umutima utabara ni iby’igiciro, kandi bituma inshuti zawe zihora zikubaha zikanakubahisha no mu bandi. Umutima mwiza ni umutima ufashanya muri byose, umutima wumva bagenzi babo, ukagira inama buri umwe umwe mu nshuti ze ndetse n’izindi nshuti zo ku ruhande zihariye. Ubushuti ni ikintu gikomeye kandi cy’ingenzi iyo kibungabunzwe uko byagakwiye kugenda. Izo zari inzira icyenda wakora kugira ngo urukundo n’ubushuti ufitanye na bagenzi bawe burusheho gukomera no kugira ubuzima burambye. Yanditswe na Bizimana Jean Damascene/Muhabura.rw"
14,urukundo,relationship,http://muhabura.rw/amakuru/urukundo/article/dore-amafuti-5-inkumi-zikora-ngo-abasore-bihutishe-ubukwe,Dore Amafuti 5 Inkumi zikora ngo abasore bihutishe ubukwe,"  Umukobwa n’umuhungu bakundana ndetse bamaranye igihe kinini mu rukundo,maze umukobwa yabona umusore bakundana nta gahunda y’ubukwe amubwira ya vuba kandi we akeneye umugabo,agakora ibishoboka byose ngo ubukwe butahe,ariko nyamara usanga biteza ibibazo birimo kubengwa,kubarisha nabi umusore,ubukene nyuma y’ubukwe n’ibindi kuko biba bitarateguwe neza cyangwa bisa no guhatiriza.
 1.Kuryamana : Hari ubwo umukobwa aba amaze igihe kinini akundana n’umusore ariko bararyamana,maze yabona atamubwira ubukwe vuba agahitamo kuryamana na we kandi kenshi gashoboka yibwira ko aribwo buryo bwo kumwereka urukundo,maze bikaba aribyo bizatuma afata umwanzuro wa vuba.Nyamara akenshi usanga bibeshya kuko hari nubwo batabana. 2. kwiteza inda : umubare munini w’abakobwa usanga biteza inda ku basore bakundana ngo nibwo bazahita bafata umwanzuro wo kubashyira mu rugo,ariko abenshi ntibibahira kuko hari nubwo barinda babyarira iwabo nta bukwe bubaye. 3. kuvuga ubukwe cyane : usanga kandi abakobwa benshi bibeshya ubukwe n’abasore bakundana,bakabibwira abantu bose b’incuti n’imiryango kandi ntacyo umuhungu aramubwira.Ibi nabyo abenshi babikora mu rwego rwo kugira ngo umusore niyumva abantu bamaze kumenya ibayabo ndetse bamubaza ubukwe,ngo azahita afata umwanzuro avuge igihe cy’ubukwe,ariko icyo sicyo cyatuma umuhungu afata umwanzuro atateguye. 4. Kurata ubukire :  hari abandi bakobwa usanga baziko abahungu bakunda ubutunzi,maze bakajya biyemera amafaranga n’imitungo badafite,kugira ngo barebe ko umuhungu yakwemera ubukwe mu gihe cya vuba byaba ngombwa akaniyemeza kuzikorera ubukwe mu mafaranga ye.Ibi umusore ashobora kubyemera ndetse ubukwe bukaba,ariko asanze ya mitungo ntayo afite cyangwa ubukene buaza mu rugo niho hava ya mibanire mibi bitewe no gukora ubukwe bwihuse. 5. Guhindura idini :  Hari ubwo umukobwa aba akundana n’umusore,badahuje idini n’imyemerere ariko kuko ashaka ko bakora ubukwe agahita ahindura idini nta n’ubwumvikane yibwira ko byatuma ahita afata umwanzuro vuba rimwe na rimwe bagatandukana nta bukwe buraba,umukobwa agasubira mu idini yahozemo.
Ibi ni bimwe mu by’abakobwa bakora iyo bakundanye n’abasore igihe kirekire bakabona nta gahunda y’ubukwe ya vuba kandi bo babukeneye,maze bagatangira gushaka uburyo bafata umwanzuro,kandi akenshi ntibibahire bwanaba nyuma yahoo hakazaba ingaruka.Ikiruta ibi byose nukuganira n’umusore mukundana ukamubwira ko ushaka ubukwe,hanyuma mukagira uko mwitegura ndetse kakubwira ighe yumva yaba yiteguye neza kandi nawe ukamutegereza,niba umukunda koko.



Yanditswe na Niyomugabo/Muhabura.rw
"
14,urukundo,relationship,http://muhabura.rw/amakuru/urukundo/article/amagambo-11-wabwira-umukunzi-wawe-akamunyura-umutima,Amagambo 11 Wabwira Umukunzi Wawe Akamunyura Umutima," Urukundo ni nk’ubugenge. Gukunda nawe ugakundwa ntako bisa, kandi ni ikintu cyiza cyane gishobora kuba ku muntu uwariwe wese.
Aya magambo benshi dukunze kwita imitoma ashobora gushimisha umutima w’umukunzi wawe kandi bikanatuma arushaho kugukunda cyane, byimazeyo.
 Dore amagambo wabwira umukunzi wawe akarushaho kugukunda byanyabyo:
 1.	Urukundo ni inzira ebyiri zidahinduka umuntu ashobora kugendamo nta kibazo; ibi wabibwira umukunzi wawe ushaka kumwumvisha ko ari inzira yawe ugendamo kandi ikuyobora ahantu hose unyuze. 2.	Wankunze rimwe ariko njye igihe cyose nkurebye ndushaho ku gukunda ibihe byose. 3.	Ushaka gusobanukirwa impamvu nkukunda n’icyo nkukundira byantwara amajoro yose, ushaka kumubwira ko umukunda byimazeyo. 4.	Nishimira kuba ndi kumwe nawe, kuvugana nawe ni iby’igiciro cyinshi kandi mba numva wanyigumira iruhande ibihe byose. 5.	Igihe uzumva uri wenyine, ujye ureba iruhande rwawe mba ndi kumwe nawe aho intoki zawe ziba zigukumbuye 6.	Ndagukunda kandi mba numva ntifuza kuba ntakubura iruhande rwanye kuko ubuzima bwanjye bushingiye kuri wowe rukundo rwanjye 7.	Igihe nakubonye narimfite ubwoba bwo kuba nahura nawe. Mpuye nawe ngira ubwoba bwo kuba nagusoma, nkusomye ndumva ngize ubwoba bwo kukubwira ko nkukunda. Ariko ubu kuko nkukunda ukaba ari byose byanjye, nkubuze nasara. 8.	Uri akabavu ko mu mbavu zanjye kandi uri akara ko mu mara yanjye. Iyo nkubuze nta mutekano ngira muri njyewe, mba numva nahungabanye. 9.	Naguhaye ikibanza mu mutima wanjye kitavogerwa n’uwariwe wese, kuko nifuje kugituzamo wowe wenyine. 10.	Muri iyi si ya rurema uri umuntu w’agaciro mba numva nshaka gohora mbona imbere yanjye, simba nifuza kukubura iruhande rwanjye kuko undutira bose. 11.	Kugukunda nta gihombo kirimo kandi niyo utankunda nzakomeza nkukunde kuko kugukunda nawe bigize intego y’ubuzima bwanjye.



Yanditswe na Bizimana Jean Damascene/Muhabura.rw
"
14,urukundo,relationship,http://muhabura.rw/amakuru/urukundo/article/mbigenze-nte-ngo-mwibagirwe-nubwo-yantanye-abana,Mbigenze nte! ngo mwibagirwe nubwo yantanye abana," Muraho bakunzi ba MUHABURA.RW.
 Nanjye ndashaka kubagisha inama ku kibazo mfite kinkomereye. Natandukanye n’umugore wanjye tumaze igihe kitari kinini dushakanye  , dufitanye abana babiri, njye mfite imyaka 30. Tumaze imyaka ibiri dutandukanye, kandi mu gutandukana kwacu byatewe n’uwahoze arinshutiye nta ramushaka   akaba nawe yaratandukanye n’umugore we kubera ko yamucaga inyuma, ubu bakaba birirwana ahantu hose bigaragara ko batakihishira. Ndetse mperutse no guhura nabo numva umutima wanjye ugiye nko guturika. none mumbwire ko turi mu mujyi umwe ubu nzabigenze nte ko ngikunda umugore wanjye malgré  agahinda yanteye, ariko muri ibyo byose ajya aza kureba abana rimwe na rimwe. Nahuye n’abantu bambwiraga ko bankunze ariko nta n’umwe numva nshaka ahubwo mba numva binteye umujinya nkayoberwa impamvu.
Mumbwire ikintu nakora, cyangwa uko nabigenza !!!!!!!!
Murakoze Yanditswe na Ubwanditsi/Muhabura.rw"
14,urukundo,relationship,http://muhabura.rw/amakuru/urukundo/article/dore-ibintu-8-wakorera-umugore-wawe-akishima-mu-gihe-uri,Dore ibintu 8 wakorera umugore wawe akishima mu gihe uri gutera akabariro," Abagabo benshi cyane baba bibaza ibintu bakorera abagore babo ngo bishime igihe bari mu buriri bakabibura. Abagabo benshi baba babyifuza ariko bikarangira batabigezeho nkuko babishakaga.
 Dore inama 8 wakurikiza kugira ngo ushimishe unugore wawe: 8.Kudasoma umugore wawe wenyine
 Buri mugore wese akunda kuba yasomwa cyangwa gusomwa ariko abagabo benshi  ntibazi ko gusoma umugore wawe ku munwa cyangwa ukamusoma ku gahanga cyangwa mu gituza bidahagije kuri we. Gerageza umusome ahantu henshi hashoboka ku mubiri we kuko gusomana ni kimwe mu bintu bikomeza urukundo rw’abashakanye. Kandi ntuzemere ko umusoma wenyine nawe uzareke agusome kuko rukuruzi izava hagati yawe na we. 7.Ntuzashake gutera akabariro utateguye umugore wawe Abagabo benshi bakunze kuba bari muri rwinshi, ugasanga afatiyeho atabanje gutegura umugore we kandi ntago biba ari byiza. Umugore wawe aba ashaka ko mubanza mukanakina, munakoranaho mu buryo bwiza. Abagore benshi bakunda iyo babateguye kuko nta buryohe yumva igihe uteye akabariro n’igihunga kinshi ufite impirita. Banza umutegure mbere yuko  umwataka. 6.Ubusutwa
 Abagore benshi bakunda iyo abagabo babo bari kubabwira rimwe na rimwe amagambo atanasekeje, amwe dukunze kwita ubusutwa. Ariko ngo hari n’abatayakunda, ngo utu tugambo tuba dukenewe igihe muri ku buriri kuko ngo rimwe na rimwe tunashiisha umugore bikaze. Gerageza wandikire nk’ubutumwa bugufi umugore wawe umubaza nk’akantu yifuza ko waza kumukorera, kuko bituma agira amatsiko kandi bikanatuma yishima bityo mugatangira igikorwa ameze nkaho yibereye mu yindi si. 5.Ntuzagire ikibazo cy’ingano y’igitsina cyawe
 Abagabo benshi bakunze kugira urwikekwe igihe bari gutera akabariro, ariko ntibikunze kubaho. Abagore benshi bakunda abagabo bigirira icyizere cy’ubugabo bwabo kandi bakanakoresha igitsina cyabo neza, uko bikwiye mu gihe bari gutera akabariro n’abagore babo. 4,Abagore bababashaka ko tubaha umwanya  Abagore benshi baba bifuza ko nabo twabaha umwanya mu buriri bakisanzura, tukareka kwiharira ijambo mu gihe umugabo arimoatera akabariro kuko bituma umugore mukora igikorwa akirimo neza. Biba byiza iyomukoze gahunda mwese muri mu gihe cyabyo kandi mwateguranye nta n’umwe urimo ubangamira undi mu gikorwa murimo cyo gutera akabariro. 3 .Umugore wawe aba ashaka kugushimisha
 Abagore benshi baba bashakagushimisha abagabo babo mu buriri ariko abagabo benshi ntibakunda kubimenya ko baba bari kubashimisha. Umugore wawe aba agira ngo umubwire ikintu kigushimisha nta bwoba ufite, igihe muryamye. Gerageza ubwire umugore wawe ibintu bigushimisha igihe muri ku buriri, byaba ibijya no gutera akabariro cyangwa mu buzima busanzwe ibigushimisha. Kuko bizafasha umugore wawe guhorana ibyishimo kandi no guhora aharanira kubigukorera ngo akunde agushimishe. 2.Gerageza gushaka udushya igihe muri mu buriri
 Ibintu by’akamenyero ntago ari byiza rimwe na rimwe, niyompamvu umugore wawe aba yifuza ko wazana udushya igihe muri ku buriri igikorwa cyatangiye cyangwa kigiye gutangira. Madamu wawe bimubera byiza ko mwahindura uburyo mukoramo imibonano mpuzbitsina yanyu kuko ntabwo uburyo bumwe buhora bumushimisha. Ibyo twita position mu ndimi z’amahanga. Uburyo bumwe bwaramurambiye kandi ngo buramunaniza bukanatuma yumvako nta kintu cyabaye kandi hari icyo wowe mugabo wagakwiye kuba wakora kugira ngo umugore wawe ahorane ibyishimo mu gihe muri gutera akabariro. 1.Kutibagirwa kumwereka urukundo rushoboka
 Abagabo benshi bakunze kwiyibagiza ko bagomba guhora babwira abagore babo amagambo meza igihe bari mu gikorwa cyo gutera akabariro. Aya magambo meza dukunze kwita imitoma ngo ntagomba kubura igihe uri mugutera akabariro kandi ushaka gushimisha umugore wawe. Abagore benshi bakunda abagabo bababwira utugambo turyohereye kuko ngo bibafasha bikanabazana mu gikorwa neza, bimwe twita mood mu ndimi z’amahanga. Bityo rero mugabo cyangwa musore, ibyo ni bimwe mu bintu ushobora gukorera umugore wawe ighe muri mu gikorwa cyo gutera akabariro, bizamushimisha kurusha ibindi byose wumvaga wamukorera. Yanditswe na Bizimana Jean Damascene/Muhabura.rw
"
14,urukundo,relationship,http://muhabura.rw/amakuru/urukundo/article/yabwiye-umugabo-we-kuzana-undi-mugore-none-yishyize-mu-mazi,Yabwiye   umugabo we kuzana undi mugore none yishyize mu mazi abira," Abagore benshi  banga guharikwa, ndetse bakazira  umugore wundi wagirana umubano udasanzwe n’umugabo we ku buryo butazwi. Ariko uyu mugore we yamaze imyaka n’imyaniko yinginga umugabo we kuzana  kumushakiraho undi mugore none byamuviriyemo kwirukanywa.
 Uyu muryango wibera muri Leta Zunze Ubumwe Za Amerika, ndetse ufite abana babiri umuhungu n’ukobwa, nyine Dianna yamaze igihe yinginga umugabo we ngo azamushakireho undi mugore, nyamara uwo yashakaga ko azana  Merisa  yari asanzwe ari umukunzi we ndetse bakora imibonanopuzabitsina bahuje ibitsina. Icyaje gutangaza ngo ni uko umugabo yamwemereye maze akamuzana, ndetse bakabanza kubana neza ariko  abana bakaza kwikundira  Melissa ndetse bakamufata nka Nyina mu gihe nyina ubabyara bamuteye u rwatsi. Ikibabaje ni uko nyuma Dianna Umugore wa mbere yaje kwangwa n’Umugabo ndetse agashaka kumwirukana ariko mugenzi we akamusabira imbabazi bakumvikana uburyo bazajya bahura mu busaswa. Yanditswe na Ukurikiyimfura Leonce  /Muhabura.rw"
14,urukundo,relationship,http://muhabura.rw/amakuru/urukundo/article/irinde-gukora-ibi-mbere-yo-kurushinga,Irinde Gukora Ibi Mbere yo Kurushinga," Hari itandukaniro rikomeye  mugukundana ""Fiance"" mu ndimi z’amahanga   ndetse n’igihe mwamaze kwemeza ko mugiye kurushinga. Niyo mpamvu  hagati y’abamaze gufata icyemezo cyo kurushinga hari byinshi baba bagomba guhagarika gukora  mu gihe bagitegereje umunsi w’ubukwe. Ngo ni byiza kugira amategeko ugomba kubahiriza mbere y’uko urushinga  kuko   kwemeranwa ko muzabana bitavuze ko mwabanye, hari ubwo byahinduka  uramutse utubahirije ibi bikurikira: 1.	Wikwishyiraho umupaka.
 Ngo nyuma yo kugira umukunzi ndetse mukaba mwaranafashe   icyemezo cyo kurushinga ,  ngo n’iby’ingenzi  gushyiraho  umupaka ku nshuti zawe zindi ariko  ntiwishyireho umupaka ngo  utangire kwanga inshuti zawe kuko  uwo mwumvikanye bishobora gupfa. Ni byiza rero kwitonda  ugashishoza.    Gusa ngo ugomba cyane cyane kwirinda umubano n’inshuti zawe  cyane izo mudahuje igitsina. 2.	Hagarika  gukora imibonanompuzabitsina n’ibindi bijyanye nayo. Ni ngombwa kumenya ko wenda gushinga urugo  kandi  bikaba byiza ubaye uri isugi(ku gitsina gore) cyangwa Imanzi(ku gitsina gabo),  kuba wakomeza gukora imibonanompuzabitsina ngo  cyane cyane  n’izindi nshuti zawe ,byagusenyera urugo ndetse intego zanyu ntimuzigereho. 3.	Wikumva ko warushinze byarangiye,  itonde. Nibyo rwose  wowe n’umukunzi wawe mwamaze gufata icyemezo ,ariko ntibyari byaba ngo murushinge haracyabura igihe n’iyo cyaba gito. Wigabanya  umubano n’umukunzi wawe ngo wumve ko byarangiye, ahubwo uracyafite byinshi byo  kumenya neza ku wo muteganya kurushinga, kugira ngo  muzabane umuzi neza cyane. 4.	Wikwita kubyo wumva hirya no hino ngo ubikurikize. Iyi n’inama ikomeye ku benda kurushinga,  muri iki gihe  muba mwitegura kubana akaramata, uba ugomba kugira byinshi witondera kumva cyane cyane igitsina gore. Mu icyo gihe wenda kurushinga uzabwirwa byinshi n’abantu batandukanye, ugirwe inama n’inshuti zawe, ndetse n’abandi.  Itondere rero inama ugirwa kuko zishobora kugusenyera. 5.      Hagarika kubwira amabanga  yose umukunzi wawe ndetse n’abandi.
 Hari  amabanga akomeye utagomba kubwira umukunzi wawe  bitewe n’imvamvu runaka zishobora kuzana agatotsi mu mubano wanyu. Ndetse  ntunagomba kubwira amabanga yawe izindi nshuti zawe  zose ziteguye kukumva. 6.       Witekereza ko gukunda byarangiye ngo uterere agati mu ryinyo. Si byiza rwose kugabanya gukunda uwo  mwemeje kurushinga ngo witurize we kumwereka urukundo nka mbere, wiringiye ko mwafashe icyemezo,  ahubwo ni cyo gihe cyo kongeramo umunyu,  wirekeraho kumuha urukundo, ahubwo kora uko ushoboye kose   uzane udushya mu rukundo. 7.      Wikwemera ibyari byo byose  udafitiye ibimenyesto bifatika. Kwemera ibyari byo byose udafitiye gihamya bishobora kukugusenyera rwose mu gihe witegura kurushinga.  Ubwo rero  ugomba kubaza umukunzi wawe ikintu cyose utumva , ukamusobanuza neza kugira ngo muzabashe kubana neza ntawishisha undi.
Ibyo ni bimwe ugomba kwirinda gukora mu gihe wamaze kufata icyemezo cyo kurushinga, kugira ngo  umubano wanyu uzagenge neza kugeza  mubanye.


Yanditswe na  Ukurikiyimfura Leonce/Muhabura.rw"
14,urukundo,relationship,http://muhabura.rw/amakuru/urukundo/article/ese-ujya-uhura-n-ikibazo-cyo-kudashimisha-umukunzi-mu,Ese ujya uhura n’ikibazo cyo kudashimisha umukunzi mu busaswa? Dore igisubizo," Niba ufiteikibazo nk’iki, wikiheba, ushobora kubikora rwose, nyizera. Uretse ubundi burwayi, hari igihe biterwa no kutamenya uburyo nyabwo bwo kwifashisha, muri iyi nkuru tugiye kureba bumwe mu buryo bugera kuri 6 ushobora gukoresha ugashimisha umugore wawe cyangwa umukunzi wawe ku buryo bukenewe. Ese wari uziko igitsinagore gifata iminota igera kuri 15 kugira ngo kigere ku byishimo, mugihe igitsina gabo ari hagati y’Iminota 2 cyangwa itatu gusa!!! Ubwo rero ukeneye gushimisha umukunzi wawe ntago ari imikino ahubwo ni ibikorwa kandi bitoroshye na gato, gusa birashoboka cyane. Iyo bibaye ngombwa jya ubaza umukunzi wawe uburyo yishimiramo gukora imibonanompuzabitsina. Dore bumwe mu buryo bw’Umwihariko ugomba kumenya kugira ngo ushimishe umukunzi wawe mu busaswa hato na hato atazakubonamo umugabo utazi icyo gukora. 1. Gerageza kurangiza mbere (Gusohora)mbere y’igikorwa nya mukuru Kurangiza mbere bigufasha kudahuzagurika mu gihe uri mu gikorwa ndetse no kumva uruhutse maze ukaza kugera mu gikorwa amasohora ya mbere yamaze kugenda. Iyo ukoze ibi bigufasha gukora igihe kirerekire kandi ugashimisha umukunzi wawe ku buryo atazibagirwa mu mateka ye. 2. Reka umukunzi wawe nawe arangize (Yishime) mbere y’igikorwa nya mukuru Ibi bisaba umwanya uhagije rwose, mbese mu gategura igikorwa nk’amasaha nibura 4.  Mbere y’igikorwa hari ibikorwa byinshi ukorera umukunzi wawe mu rwego rwo kumutegura. Ibi nibyo igitsina gore gikunda ko buri mu gabo yakora igihe bari ku buriri. Abagabo benshi ntibabyitaho, ahubwo bahita bihutira gukora imibonanompuzabitsina. Nukora ibi rero nta kabuza ntuzibagirana mu mutima w’umukunzi wawe. 3. Iga kwirinda gusohora vuba mu gihe uri mu gikorwa nyirizina Nababwiye ko Umugore atinda kwishima kandi bikanafata igihe kirekire ugereranyije n’umugabo, ndetse ntanamenya ko wowe wageze ku byishimo igihe uhise usohora intanga. Tekereza ari wowe bibaye ho! Nta mugore n’umwe ubikunda rwose.  Abahanga batubwira ko mu rwego rwo kwirinda ibyo, ugerageza gutekereza ibindi nk’Umukino w’amaguru, businesi zawe ndetse n’ibindi bishobora gutuma udashyira umutima cyane ku gikorwa. 4. Muhe rugari nawe agire icyo akora Iki gikorwa abatabizi bakita ngirira. Nyamara ni ngirana, buri wese agomba kukigiramo uruhare rugaragara. Umugore nawe akenera guhabwa umwanya maze agakora uko abyifuza ndetse mu buryo butandukanye, maze akigera ku byishimo abigizemo uruhare. 5. Igirire icyizere
 Icyizere nacyo kigira akamaro kanini igihe urimo gukora imibonanompuzabitsina. Aha irinde guhuzagurika ndetse no kugira ubwoba nk’aho ugiye gukora ikintu kidasanzwe mu buzima, iyoroshye wumve ko uzi ibintu kandi uri umugabo uhamye maze urebe ko udashimisha umukunzi wawe. 6. Gerageza Kuganira n’umukunzi wawe mu gikorwa nyirizina Abenshi bakunze gukora imibonanompuzabitsina nk’abayibye, ndetse ugasanga babaye nk’ibiragi, gerageza koroshya ibintu maze ucishemo ujye umubwira utugambo twiza nka, Ndagukunda, ndakwishimira, nta wundi nkawe, ni wowe gusa, aho nawe, yiyumva mu gikorwa ndetse nawe ubwo uba uboneyeho kureragisa. Ubushakashatsi bwagaragaje ko, Nta gishimisha, abagore ku isi nko kugera ku byishimo igihe barimo kugirana ibihe byiza n’abo bihebeye. Ndetse bemeje ko kugira ngo bigerweho hagomba kubaho uruhare kuri buri ruhande ariko cyane cyane abagabo. Yanditswe na Ngabo Leonce/Muhabura.rw"
14,urukundo,relationship,http://muhabura.rw/amakuru/urukundo/article/mugore-cyangwa-mukobwa-dore-ibintu-16-bizakwereka-ko,"Mugore cyangwa Mukobwa, Dore ibintu 16 bizakwereka ko Umusore Agukunda"," Biragoranye cyane kuba wakibwira ko umusore cyangwa umugabo agukunda, ariko hari ibintu byinshi muri rusange byakwereka ko umusore cyangwa umugabo yagiye mu rukundo n’umukobwa cyagwa umugore.
 1.	Ikizakubwira ko yaguye mu rukundo nuko uzabona ashaka kumara igihe kinini cyane muri kumwe. Akumva umwanya munini yawumara muri kumwe kurusha uko yawumara arikumwe n’inshuti ze z’abagabo cyangwa abahungu. 2.	Ikizakubwira kandi ko yaguye mu rukundo kandi nuko azumva yamara umwanya munini akuvugisha cyane cyane mu gihe ari kuvugira nko kuri telefoni. Ntazigera yumva mwatandukana kuko abayumva afite byinshi byo kukubwira. 3.	Ikindi kandi kizakubwira ko ari mu rukundo ni igihe uzajya ubona aguha impano za buri gihe kandi akaziguhera ku gihe. Izi mpano zidasanzwe wakira zizakwereka ko agukunda ariko atarabikubwira kabone nubwo wowe utaba ubyitayeho. 4.	Ikizakubwira ko agukunda nuko uzabona agukorera nk’ibintu birenze akemera akigora akabikora kabone nubwo we byaba bimuvunnye. Ariko ntabwo azigera akwereka ko bimuvunnye, azabigukorera kurusha uko yakabikorera undi muntu. 5.	Uzamenya ko yaguye mu rukundo ntabikubwire igihe azajya yishimira guhora akureba, wakebuka ugasanga mwahuje amaso ubundirimwe na rimwe akanaseka. Azajya ahora akureba mu gihe utari ku mureba ubundi nuhindukira ase nuwikangamo. 6.	Ikintu kizakwereka ko agukunda ariko yabuze uko abikubwira nuko akenshiuzajya ubona ashaka kuba yajya aguhobera gusa. Ibi bizakwereka ko yaguye mu rukundo, akumva yaguhobera ubutakurekura. 7.	Uzamenya kandi ko umusore agukunda ariko atarabikubwira mu gihe uzumva ari kukuvuga cyangwa akuvuganira neza mu ruhame rw’abandi bantu. Akumva yakora ikintu cyose gishoboka kugira ngo umererwe neza. 8.	Ikindi kizakwereka ko umusore yagukunze nuko uzumva akenshi aguhamagara kabone nubwo nta kintu cyokukubwira yaba afite. Igihe cyose akaba umuri mu bwonko bwe akumva araguhamagaye nta kintu gifatika yagira ngo akubwire.
9.	Ikizakubwira ko kandi yagukunze nuko uzawumva arimo arashaka guhora yibuka ibintu byose yakuvugishije kabone nubwo bitaba bifite agciro. Ibi bizakwereke ko agukunda by’ukuri. Amgambo mwavuganye ukumva arimo kuyasubiramo mu mvugo ye. 10.	Ikindi kintu kizakubwira ko agukunda nuko akenshi uzasanga ashaka gufata akaboko kawe cyangwa ikiganza cyawe mu ruhame rw’abantu. 11.	Igihe uzabona yitoye akaguhamagara ugasanga nimero zawe za telefoni azizi mu mutwe kandi mutari musanzwe muvugana. Ibi bizakwereka ko yagukunze kuko uzibaza cyane uburyo yabonye nimero zawe. 12.	Ikindi kandi kizakubwira ko ari mu rukundo ni igihe ibintu byose uzavuga bizajya biushimisha, ukabona aritoye aramwenyuye cyangwa se arasetse muri nko kuganira kuri telefoni cyangwa murebana amaso kuyandi. 13.	Ikindi kandi kizakubwira ko agukunda ni igihe uzabona ashaka kandi afite n’amatsiko yo guhura n’inshuti zawe aho ziva zikagera. Akumva ashaka kuganira nazo kandi atanazizi, wenda rimwe na rimwe ari ukuzumva gusa. 14.	Ikizakubwira koagukunda nuko uzajya ubona yishimira yuko wishimye, ugasanga ibyishimo byawe nibyo bye. Akumva nta kintu na kimwe yakora cyakubabaza. Akishimira ndetse akanaharanira guhora akora icyagushimisha. 15.	Uzamenya ko yagukunze ariko yabuze uburyo abikubwira igihe uzabona kubwira ko agukumbuye igihe mumaze nk’akanya mutari kumwe cyangwa igihe mutavugana, urugero, nko kuri telefoni. 16.	Uzamenya kandi ko umusore cyangwa umugabo agukunda igihe uzajya ubona ari kukubwira nk’ibyabaye cyangwa ibiri kuba kuri we. Ibi bizamushimisha cyane guhora akubwira ibiri kuba cyangwa akakubwira ibigezweho. Yanditswe na Bizimana Jean Damascene/Muhabura.rw
"
14,urukundo,relationship,http://muhabura.rw/amakuru/urukundo/article/ibintu-10-buri-mugabo-adakunda-ku-mugore-we,Ibintu 10 buri mugabo adakunda ku mugore we," “Urwango” ni ijambo ribi cyane. Ariko ntibivuze ko ryaba ribi ku rwego byageraho bibabaza umugabo ugereranyije nuko agukunda. Nibyo koko ushobora kuba warumvise neza cyangwa se uzi ko hari ibintu bidashimisha abagabo. Ni ibintu bigoranye kuba yabikubwira ko bitamushimisha kuko umutima we akenshi ntiwabimwemerera. Reba ibintu 10 umugabo wawe cyangwa yanga inshuti yawe y’umuhungu idakunda kuri wowe: 1.	Ntakunda kumva ngo umeze nabi
 Mu gihe wumva umeze nabi umugabo wawe nawe akabimenya ahita yumva mu mubiriwe atameze neza kukurusha kuko ntago aba yifuza ko wagira uburibwe muri wowe. Umutima we uratera cyane ukamurya kubera ukuntu abayumva agukunda cyane. Icyo akora ni ugushaka inzira zose zishoboka kugira ngo akwiteho mu buryo bwose. Ntuzumve ko atakwitayeho, ahubwo biba byamubabaje ku buryo utakumva. Iki kintu rero ntabwo umugabo wawe agikunda cyangwa inshuti yawe y’umuhungu igikunda. 2.	Ntakunda kuba yakubona urira Nta kintu kibabaza kikanatera agahinda umugabo wawe kukubona urimo urarira, kabone nubwo yaba yagukuise. Ashobora kuba yarakumvise urimo uraririra gake nko mu rwiyuhagiriro muvuganye nabi. Ariko ntakunda kuba yabona umugore we arira, kuko amarira yawe aramushavuza akagira aghinda kenshi ku mutima we. Naramuka aguhojeje uzemere uceceke kuko bizamushimisha cyane kuko kukubona urira ntabwo ari byiza kuri we. 3.	Ntakunda ko wamujya kure
 Umugabo wawe agukumbura cyane akumva yahindutse nk’umusazi muri we, birenze uko wowe ubitekereza. Kukubura iruhande rwe biramushavuza cyane akumva abuze amahoro muri we atakubonye. Ibi niukuri kuko aba agutekereza cyane birenze.  Nkiyo hari ahantu wagiye abayumva utatinda yo kuko akenshi aranakubwira ngo ubanguke ntutinde yo.
Kandi wibuke ko wowe mugore umugabo wawe no mubyatumye ngo akugira umugore kwari ukugira ngo umube hafi ibhe byose ajye akubona. 4.	Ntakunda kukubona nta cyizere wifitiye Umugabo wawe nta kunda kuba yaba akuri iruhande kubera aba akeka ko umeze neza nta kibazo na kimwe ushobora guhura nacyo. Akunda kuba ari kumwe nawe mu gihe abona ko wifitiye icyizere cy’ibyo uri gukora. Ariko iyo abona wifitemo akavuyo ntago abikunda, areba intege nke zawe.
Biramubabaza kubona utari gukora ibyo ugomba gukora neza, kuko ngo aba abona nta cyizere wifitiye bikamubabaza. 5.	Ntakunda umuntu yagufata nabi Ubusanzwe abagabo barihangana mu buzima bwabo. Niyo mpamvu amaraso yabo atishimira kubona undi muntu agufata nabi, uko utari ugasanga akeneye kumenya byinshi kuri wowe.
Ibi biramubabaza cyane kurusha uko wowe wumva bikubabaje. Utekereze ko impamvu y’ibi aruko agukunda kandi ataba asobanukiwe impamvu abantu batakubaha nkuko abayumva byagakwiye kugenda. 6.	Ntakunda ko washaka kwigira nkuko abandi bagore bameze
 Akenshi aho tuba ndetse n’abo tubana nibo bashobora gutuma duhindura imitekerereze n’imikorere. Niba ushakanye n’umusore wigira ukumva amabwire y’abandi bagore bakubwira koi bi cyangwa biriya aribyo umugabo wawe yakunda kurusha biriya wamukoreraga. Umugabo wawe yagukundiye uko uri ndetse n’uburyo wamushimishagamo ariko niwiha gushaka gukora ibintu btamushimisha habe na gato ntabwo azigera abyihanganira ahubwo uzabona akunda guhora arakaye wibaze impamvu yabyo uyibure. Ntiyishimira ko wakigana ibyo abandi bakora kugira ngo bashimishe abagabo babo kuko wowe icyo yagukundiye ni icyo umukorera cyangwa se wamukoreraga. Nushaka kumva amabwire wowe mugore, urimo urasenya urugo rwawe. Ibyo rero ntago umugabo azabyihanganira. 7.	Ntakunda kukubona watsinzwe  Umugabo wawe arashaka ko ahora akubona ushoboye, wimwereka ko nta kintu rero ushoboye. Ahubwo gerageza ukomeze umushimishe nkuko wajyaga umushimisha,
ndetse nibinaba ngombwa ujye umukorera udutendo kugira ngo ukomeze bagarire urukundo mufitanye kandi unaruvomerera. Akunda kukubna iruhande rwe umufata neza uko bikwiye. Ariko ni byiza guhora ukora icyashimisha umugabo wawe, kandi ntukishimire gutsindwa ngo umugabo wawe akubone wakonje. 8.	Ntakunda kumva uvuga ko utari mwiza nk’abandi Mu buzima bw’abagore birazwi ko umubiri wabo uhinduka cyane ndetse rimwe na rimwe bakaba bakumva biyanze ku giti cyabo. Wowe mugore ikintu ugomba kumenya nuko umugabo wawe icyo yagukundiye akenshi atari isura yawe ahubwo ari umutima mwiza ufite cyangwa se ukuntu umushimisha bikamurenga. Ikindi kandi gishimisha umugabo wawe ni uburyo umubwira ibyo ushaka n’ibyo wifuza akaba yabasha kubigukemurira mu buryo bwihuse. Kuri we kumva uvuga ko utari mwiza cyangwa udashimisha n’imihindagurikire y’umubiri wawe ntibimugwa neza. 9.	Iyo akoze ikintu cyikababaza umutima wawe ntibimushimisha Ushobora kuba wibaza niba koko atishimira ko cyakubabaza impamvu agikoze bikagucanga, Umenye ko inshuro nyinshi atari uko aba yabigambiriye ahubwo biba bimutunguye. Iyo akubwiye nabi akabona ntabwo wishimye arushaho kubabara cyane kandi birangira yicujije cyane impamvu yabimuteye akabikora. Ikimubabaza cyane nuko bishobora kuba byabaviramo ugutandukana kandi atabyifuza.
10.	Ntakunda kuba yakubona utishimye Birasoboka cyane ko wababara cyane, ariko umugabo wawe ntago bimushimisha habe na gato kuko ibyishimo bye abibonera mukuba wishimye, uri kumusekera n’ibinezaneza byose. 
Ashobora kuba ari amakosa ye yatumye utushima, ariko nawe bizamubabaza cyane nabona wagira ngo wapfushije. Bityo rero, ikintu kizakubwira ko umugabo wawe cyangwa umuhungu winshuti yawe ugukunda nuko akenshi adashimishwa no kukubabaza mu buzima bwe.
Yanditswe na Bizimana Jean Damascene/Muhabura.rw
"
14,urukundo,relationship,http://muhabura.rw/amakuru/urukundo/article/ibimenyetso-10-byakwereka-ko-urukundo-ufitanye-n-umukunzi,Ibimenyetso 10 byakwereka ko urukundo ufitanye n’umukunzi wawe rwakonje," Rimwe na rimwe bikunze kugorana kuba wamenya ibimenyetso byakugaragariza ko urukundo wakundanaga n’umukunzi wawe rwarangiye.  Ariko hari igihe ubasha kuba wabikeka mu gihe ubona ko ishyamba ritakiri ryeru, rutakimeze neza nkuko rwabaga rumeze. Hari igihe umwe muri mwe aba atishimye bikaba byagucanga ntumenye impamvu yabyo. Dore ibintu 10 byakugaragariza ko urukundo rwanyu rwasinziriye: 10.Ubona uri nde? Ugitangira gukundana n’umukunzi wawe nta kintu na kimwe muba mutaraganiraga. Igihe cyose mukaba maraganiraga amanywa n’ijoro, aka yari inshuti yawe nziza ubona ko ntacyo itakurutira mu buzima bwawe. Iyo hashize igihe aratangira aka kubaza ibibazo byinshi, ugasanga atakikwikoza. Rimwe na rimwe wamuhamagara akakubwira ngo urinde ko ntakumenye? Icyo gihe aba yarakwikuyemo ushaka nawe wakuramo akawe karenge. 9.Ntabushake bwo gutera akabariro agira 
 Ese umugabo wawe cyangwa umugore wawe yaba atagishaka ko mutera akabariro? Ugasanga iyo ngingo ntacyo imurebaho, wabimubwira akakureba nk’icyo imbwa ihaze. Ese yaba akubwira ko yumva atameze neza mu gihe ubimusabye ko mutera akabariro? Bizakwereka ko nta bushake acyigufitiye yaguhaze. Uzamenyeko umubano wawe nawe warangiye. 8.Ibyumviro byawe? Mukiri mu rukundo rwanyu mwabaga mwumva mu meze nkabari muri paradizo. Ukumva imibonano yanyu ntacyo mwayinganya. Ariko nyuma y’igihe gito ugasanga ntabwo amaraso yawe n’ay’umukunzi wawe ntibigihura ngo bibe byakururana. Iyo wumva umutima wawe utakimushaka ushaka wakuramo akawe karenge kuko urukundo rwanyu ruba rwarakwamye. 7.Kutaguhamagara
 Mucyiri mu rukundo rwanyarwo yaguhamagaraga inshuro zitabarika, akakwandikira ubutuma bugufi ndetse rimwe na rimwe akakoherereza n’amagambo meza ajyanye n’urukundo; amwe tuzi ku izina ry’imitoma. Ariko ubungubu ugasanga ni wowe wigora ukamuhamagara ngo ubashe kumva ijwi rye. Ugatangira ukibaza ngo ni iki cyabaye?  Nta kwirushya uzahita wibwira ko umutima we utakigutekereza habe na gato. 6.Gutinda mu rwiyuhagiriro
 Ese umwanya umugabo wawe cyangwa umugore wawe amara mu rwiyuhagiriro ungana ute? Ese mu by’ukuri afata igihe kirekire arimo aroga? Nubona atangiye kujya atinda mu rwiyuhagiriro wamubaza akakubwira nabi, uzamenye ko wowe nta mwanya na muke akiguha mu mutima we. Iki kizakwere ko urukundo rwanyu rwanyagiwe. 5.Iyo nta byishimo akigira Ugihura n’umukunzi wawe mu minsi ya mbere urukundo rwanyu mwasaga nkaho musigaye mwitwa ba Bwana na Madamu Byishimo; ariko ubungubu musigaye murebana ay’ingwe ukibaza impavu ukayibura. Akaba yarajyaga agutungura ukabona aguhaye impano idasanzwe, ariko ubu ntakikwikoza. Niyo atashye aza ajya mu buriri nta kuvuga menshi kuko aba atakiri barimenshi. Ibi ni bimwe mu bintu bizakwerekako urukundo rwanyu ntarugihari, ari ugukura yo amaso. 4.Kuba nta nshuti yawe n’imwe agishaka kumva
 Ese mwaba mwaratumiraga inshuti zanyu mugasabana ku buryo bushimishije? Ese umugabo wawe ahora ahuze cyane nta mwanya afite? Mu gihe atagishaka ko inshuti zawe zibagenderera cyane uzamenye ko nta rukundo rwinshi akigufitiye. Ibi bizahite bikwereka ko nta rukundo akigukunda, kuko ntago uri umuntu w’ingenzi mu buzima bwe. Uzahite ukurayo amaso. 3.Gutinda ku kazi Ese inshuti yawe y’umuhungu cyangwa y’umukobwa yaba ikubwira ko akazi kaba kayibanye kenshi cyane? Yego rimwe na rimwe yajyaga ku kzi agatindayo. Ariko ubu arapanga n’akazi kadashoboka ka nijoro kandi ntako agira. Agatangira akakubwira ati, ‘njye sinkunda umunru ushaka kungendaho cyane ngo angenzure buri mwanya.’ Iki gihe uzahite ubona ko nta rukundo akigufitiye kuko hari izindi gahunda aba yigiriyemo zitandukanye nuko yaguha umwanya mukagira ibyo byinshi mugeraho. 2.Kwiyibagiza ibihe byiza mujya mugirana
 Ese umukunzi wa yaba yaratangiye kujya akwereka ko atakiwitayeho? Ari ntibindeba? Ugasanga niba mwarajyaga musohokana nko muri wikendi ntibikibaho cyangwa se ntago umunsi mukuru nk’umunsi w’amavuko mukiwizihiza. Atangira akwereka ko nta bushake bwinshi akigufitiye kandi nta n’umwanya aba afite; ndetse rimwe na rimwe akakubwira ko aba yabyibagiwe. Nubona ariko bimeze uzahite wibwira ko urukundo rwanyu ari hafi ya ntarwo. 1.Kukubera nk’intamabara ya III y’isi yose Ese waba wumva umeze nk’umuntu urimo kurwana intambara mu mutima wawe? Niba wowe n’umukunzi wawe muhora mu ntambara z’urudaca uzamenye ko hari ikitagenda neza hagati muri mwe. Ni ibintu bisanzwe ko abakundana hari igihe bagira intambara mu buzima bwabo bakaba barwana, arko mu gihe uzabona mutangiye kujya murwana mupfa ubusa uzamenye ko ishyamba atari ryeru, urukundo rwanyu rwakonje. Yanditswe na Bizimana Jean Damascene/Muhabura.rw
"
14,urukundo,relationship,http://muhabura.rw/amakuru/urukundo/article/mugore-dore-bimwe-mu-bintu-byoroheje-abagabo-bakunda,Mugore dore bimwe mu bintu byoroheje abagabo bakunda,"  Abagabo muri kamere yabo ntibakunda ibintu byiraha, ndetse ahanini usanga banashimishwa n’utuntu duto cyane, usanga akenshi tunagoye kutumenya, ariko urubuga rwa internet yourtango.com ruvugako hari ibintu 10 byoroheje abagabo bakunda kandi bakanezezwa nabyo.  Dore 7 muri byo ni ibi bikurikira: 1.	Kwitabwaho no kugaragarizwa urukundo
 Abagabo ngo bishimira kandi bagakunda abagore babitaho bakanabagaragariza urukundo harimo nko kumuha impano zitunguranye kabone n’ubwo yaba ihendutse, kumutegurira ifunguro akunda umutunguye, kumubwira ko akurutira abandi bagabo bose n’ibindi.. 2.	Kwerekwa ko gukorana imibonano mpuzabitsina nabo ari iby’agaciro
 Burya ngo abagabo benshi bakunda abagore babereka ko bishimiye gukorana imibonano mpuzabitsina nabo bakabonako atari ukubihatira abagore babo ahubwoko nabo baba babakeneye. Birabashimisha cyane kandi bakabikunda kuruta abagore basa n’aho babihatirwa cyangwa se batabyitayeho. 3.	Ukuri Burya ngo abagabo aho bava bakagera banga umuntu ubabeshya, ahubwo ubakoreye ikosa ugasaba imbabazi ubabarirwa vuba ariko ngo iyo akuvumbuye wamuhishe ukuri niho bishobora kuba bibi murukundo cyangwa se no murugo 4.	Umutuzo Burya ngo n’iyo baba bajya basahinda ariko bakunda abagore babaha umutuzo , kuko ngo bituma bumva baguwe neza, ntibakunda abagore babajagaraza, babatesha umutwe, ahubwo bifuza ababatwara gahoro. 5. Gutegurirwa ifunguro rya nijoro Kuko ngo abagabo baba biriwe mu kazi burya ngo amafunguro ya saa sita ntakintu kinini amara mukubagarira urukundo, ariko ngo iyo batashye bakitse imirimo baba bashaka ko abagore babo babitaho bakabategurira amafunguro, aha rero ngo usanga bayafashe banezerewe kandi bikavuga byinshi mu buzima bwabo kuko ngo aricyo gihe baba babonye cyo gutekereza no kuruhuka bitonze, rero ngo iyo umugabo abikorewe biramushimisha cyane 6. Kumvwa Bakunda gutegwa amatwi kuko ngo bibereka ko bahawe agaciro. 7. Ubukwe Abagabo bakunda kandi bakishimira gukora  ubukwe, gusa ngo bagaakunda kugira ikibazo cyo guhitamo uwobazabana ubuzima bwose kuko batinya guhemukirwa cyangwa se kubaho ubuzima batishimiye nyuma yo kurushinga iyi ngo akaba arinayo mpamvu benshi muri bo usanga biyemeza kurushinga bamaze gukura bifatiye icyemezo batazicuza. Kandi ngo uwabukoze agahirwa murugo rwe yishimira kubivuga no kuba muri ubwo buzima. Yanditswe na Niyomugabo/Muhabura.rw
"
14,urukundo,relationship,http://muhabura.rw/amakuru/urukundo/article/menya-ibintu-by-ingenzi-abakobwa-babona-ku-bahungu,Menya Ibintu by’Ingenzi abakobwa babona ku bahungu bishobora kubakurura," Mu buzima bwa muntu, abantu bashobora guhura bwa mbere maze bagahita bakundana nta n’umwe uziranye n’undi cyangwa baziranye bitari cyane. Hari ibikorwa, imiterere cyangwa imyitwarire abagabo bagira ikunze gukurura abakobwa! Ese wowe ni iki cyaba kigukurura ku bahungu muri rusange cyangwa ku mugabo wishakiye ku buryo wumva amarangamutima yawe akwemeza kumukunda? Urubuga slate.fr rwabajije ibibazo abakobwa tandukanye bagenda batanga ibibakurura kurusha ibindi ku gitsina gabo. Mu byagaragaye, indoro y’umusore akenshi iba igaragaza icyo ashaka ikunze gukundwa n’abakobwa benshi. Ariko akenshi ngo biba byiza iyo ndoro itabeshya ni ukuvuga igaragaza ibiri mu musore cyangwa umugabo. Ikindi abakobwa bakunda ngo ni abasore banini bafite n’amazuru manini cyangwa aringaniye kuko akenshi bahita biyumvisha ko umuntu munini aba ashoboye gukora, kandi yanarinda umukunzi we. Umusatsi utari irende cyane na wo ni kimwe usanga abakobwa bakunda kandi bakanakunda umuhungu usabana kandi udapfa kurakazwa n’ubusa. Dukomeje ku myitwarire, umuhungu utuma abantu bose bamwitaho nk’umuhanzi cyangwa umunyacyubahiro kandi akaba anafite ijwi ryiyubashye.
 Kubera ko abakobwa benshi bakunda gusohokanwa, hari n’abandi bakunda abasore babasohokana maze bakabashimisha nko muri week-end, cyangwa mu yandi ma-sorties. Hari kandi abandi bakunda umusore cyangwa umugabo ukunda kwitegerezanya ubwuzu ibice byabo by’umubiri bitandukanye nk’amabere, amabuno, cyangwa mu maso. Hari n’abandi bakururwa n’ubumenyi bw’umusore; ni ukuvuga amagambo yuzuye ubwenge haba mu buzima busanzwe cyangwa se no mu bumenyi bwo mu ishuri. Kuba tuvuze ku byo abakobwa babona ku bahungu ntibivuze ko abahungu bo ntabyo babona ku bakobwa bibakurura kuko bimwe muri ibi babihuriraho. Kandi akenshi abahungu bo bakunze gukururwa n’isura nziza cyangwa imiterere myiza y’umukobwa mbere yo kumenya neza umukobwa. Yanditswe na Niyomugabo/Muhabura.rw"
14,urukundo,relationship,http://muhabura.rw/amakuru/urukundo/article/hari-ingeso-zimwe-na-zimwe-abagore-bagira-nyuma-yo,Hari ingeso zimwe na zimwe abagore bagira nyuma yo kurongorwa zigatuma abagabo babo bahorana agahinda," Kenshi iyo umugore atikosoye birangira umugabo we atakimufitiye urukundo nka mbere ndetse bikanagera ku kigero cyo kuba umuryango wacikamo kabiri mu gihe ati subiyeho ngo azireke. Izo ngeso ni izi zikurikira:
 Kugira inshuti cyangwa abajyanama b’abagore bagenzi be babi
 Zimwe mu mpamvu zituma abagore batumvikana n’abagabo babo zikomoka ku kugira inshuti mbi zibagira inama. Impuguke mu by’imyitwarire zivuga ko abagore muri bo bafite kamere ishukika vuba bityo ngo kubemeza ikintu bikoroha ku buryo bahita bakira bwangu inama mbi bavanye kuri bagenzi babo. Ibi kandi bigaragazwa n’uko usanga mu myambarire ndetse n’imideri yabo bigana bagenzi babo runaka batanazi impamvu runaka ituma bagenzi babo bambara cyangwa bitwara gutyo. Akenshi ikigaragaza ko umugore yatangiye kugibwa mu matwi ni uko ibikorwa n’imyitwarire ye bihinduka ugasanga umushyikirano hagati ye n’umugabo uzamo agatotsi. Iyo umugore ataretse izo nshuti cyangwa abajyanama babi, nta kabuza bituma umugabo amwishisha ndetse agatangira kumuca inyuma. Ni byiza ko umugore agira ubushishozi mu gutoranya inshuti areba iz’inyangamugayo kandi zimuhesha agaciro ndetse zikanamwungura inama zatuma abana neza n’umuryango we. Gukundwakaza abagize imiryango yabo gusa
 Nubwo nta bushakashatsi burakorwa, ubusesenguzi n’ibiganiro n’abagabo byerekana ko abagore bishimira ko bene wabo baba mu muryango kuruta uko bashyigikira kubana na bene wabo w’abagabo babo. N’iyo babanye usanga bagirana amakimbirane cyangwa se bakabana bya mbuze uko ngira barebana ay’ingwe. Kenshi usanga abagore bakora ikosa rikomeye cyane ryo kwihugiraho no gutonesha bene wabo ku buryo  hari abafata umushahara n’ibindi umuryango winjiza bakabikoresha bita ku miryango yabo batitaye ko umugabo nawe afite umuryango cyangwa se nabo ubwabo bafite imiryango bagomba gufataniriza hamwe n’abagabo kwitaho. Igitangaje gusa ni uko ibi babikora banerekana ko ngo bakunda abagabo babo!
Uku gukunda imiryango yabo kurusha iy’abagabo byerekana ko bene aba bagore nta rukundo namba baba bafitiye abagabo babo kuko ntibyumvikana ukuntu waba udaha agaciro kamwe umuryango w’umugabo wawe bityo ngo uvuge ko umukunda. Kugira umwanda ndetse n’akavuyo 
 Nubwo bizwi ko abagore benshi baha agaciro ubwiza ndetse bagakunda isuku no gushyira ibintu ku mirongo, hari bamwe mu bagore bamara gushyingirwa nyuma yo kubyara bagahita bumva ko nta mpamvu yo gukomeza kwiyitaho no kwita ku isuku y’umuryango. Umutima wose n’urukundo bakabyerekeza ku bana gusa bakiyibagiza ko bafite n’indi nshingano yo gukunda n’abagabo babo. Abateye gutyo usanga batanashaka gukomeza kureshya abagabo babo ahubwo ibikorwa byabo byose bikaba ibyo kubarisha umutima no kubatesha agaciro. Muri uko kutiyitaho no kuremerera abagabo babo kubera umwanda no kudashyira ibintu ku murongo biha urwaho abakozi b’abakobwa mu ngo zo gutangira kwikoresha udukorwa rw’urukundo kugira ngo bareshye abagabo cyangwa se abagira barumuna babo nabo bakaba babaca inyuma. Iyo bitabaye ibyo, abagabo batangira kwishakira abandi b’igitsina gore bo kubafata neza. Abagore bakwiye kumenya ko kuvuka k’umwana kutavanaho umushyikirano n’urukundo hagati n’umugabo. Ni ngombwa rero ko abagore bakomeza kwiyitaho yaba mu isuku y’umubiri, isuku y’imyambaro ndetse kandi bagakora ibishoboka byose mu ngo zabo hakagaragara isuku na gahunda. Gufuhira umugabo bikabije Abagabo benshi usanga binubira ukuntu abagore babo batabagirira icyizere bagahora babakeka ko bafitanye ubucuti n’abandi bagore. Ku bijyanye n’amafaranga, abagore bamwe bafuha usanga bagenzura uko abagabo bakoresha amafaranga kubera ko baba bakeka ko bayakoresha mu kwita ku miryango yabo gusa, gutereta abandi bagore, mu rusimbi cyangwa se mu kugurira agatama bagenzi babo cyane cyane ab’igitsina gore. Nubwo abagabo baba badafata kuri ka rufuro cyangwa ibindi bisindisha ntibibuza abagore babo guhora bahangayitse babakekera ubusa ari nabyo bibuza amahoro abagabo bamwe bakumva kuba mu ngo zabo ari nko buba muri gereza. Abagore bagirwa inama zo kumenya ko nta mugabo umwe ko kandi n’umuryango atari ikirwa ngo wibane wonyine. Bityo bakwiye korohera abagabo ntibahore babashyira ku nkeke yo kubakekera ubusa kuko akari cyera n’ubundi iyo bikomeje bitya abagabo bashyira bakabikora. Gutegera abagabo ku mibonano mpuzabitsina kugira bakunde bababoneho ibintu runaka bashaka
 Iyo uganiye na bamwe mu bagabo usanga batebya cyane ko abagore babo babatera umugongo cyangwa se bakavuga ngo uburiri bwabo buhora bukonje. Ibi biterwa n’uko abagore benshi bakoresha imibonano mpuzabitsina nk’ingurane yo kubona ibyo bakeneye runaka ku bagabo babo. Biyibagiza ko uku kwiyima abagabo babo bituma bagira imyitwarire itari myiza yabashora mu bishuko ndetse no kumva biyanze bananze abagore babo urunuka. Ikindi bamwe mu bagabo bubatse binubira ni aho bamwe mu bagore badaha agaciro ibikorwa by’urukundo byabo. Nk’urugero usanga bamwe mu bagore batajya bishimira gukorakorwa n’abagabo babo aho ibiganza byabo babyigizayo nk’aho byuzuye amahwa cyangwa byanduye cyangwa se abandi ugasanga bahorana umunaniro n’ibitotsi nk’urwitwazo rudashira. Uku gukanira cyane gutera abagabo agahinda no gucika intege mu mushyikirano wabo. Urukundo rw’umugabo rurahungabana ari naho abagabo bamwe bashakisha abandi bagore ku ruhando cyangwa baba inyangamugayo bagahitamo kwibera inshuti n’agacupa ndetse ntibabe bacyitaye ku kwita ku muryango. Guhoza umugabo ku nkeke y’inshyuro no kwibunza bitarangira   kwibunza kw’abagore kubangamira abagabo cyane. Aho iyi ngeso yo guhoza umugabo ku nkeke y’inshyuro no kwibunza yadutse usanga umugabo agishaka kuba mu rugo. Abasabitswe n’iki kibazo usanga barihebye ku buryo bibagiraho ingaruka z’imikorere y’ubwonko ndetse n’umusaruro wabo ku muryango n’igihugu ugahungabana.  Nubwo benshi mu bagore bitwaza ko babikorera gushyira ku murongo abagabo babo nk’ikimenyetso cy’urukundo nyamara iyo bikomeje bivamo urwango cyangwa bigatuma habaho gutandukana 
Muhabura.rw"
14,urukundo,relationship,http://muhabura.rw/amakuru/urukundo/article/zimwe-mu-mpamvu-zishobora-gutuma-umukobwa-atabona-inshuti,Zimwe mu mpamvu zishobora gutuma umukobwa atabona inshuti," Abanyarwanda bakunze guca umugani bagira bati “Nta nkweto ibura iyayo “ basobanura ko nta mu ntu ushobora kubura umukunzi. Ubusanzwe umukobwa urengeje imyaka 18 akunze kuba afite inshuti ye y’ umuhungu, dore ko aba atangiye no kurambagizwa.  Ariko ku rundi ruhande hari ubwo umukobwa abaho nta ncuti y’ umuhungu yigeze nyamara atari uko atamushaka ahubwo ariwe wabigizemo uruhare. Hari umukobwa mwiza, ndetse uteye neza kandi w’umunyabwenge, ariko bitangaje binateye agahinda   kuba ari wenyine nta ncuti y’umuhungu agira, kandi ayikeneye. Ese wowe byaba bikubaho? Nyuma yo kuganira igihe kitari kinini twahise tumenya impamvu abayeho nta ncuti agira. Izi ni zimwe mu mpamvu zituma umukobwa atagira inshuti kandi ayikeneye:  Kuba ufite uko utekereza Umugabo mwagirana ubushuti ndetse  ugafata umwanzuro ko ari uwo wumva mu byifuzo byawe
bituma uhora  wumva ko umugabo utujuje ibyifuzo byawe atakugera imbere, ibyo sibyo. Igihe wigira Umukobwa w’akataraboneka (Desperated) mbega ugahora wigize seriye cyane 
Nk’uko urubuga www Elcrema  rubitangaza igihe umukobwa yigize akataraboneka, ndetse abahungu bakabibona bamugendera kure. Jya  wiga kubana n’abandi kandi wakirane abantu urugwiro. Igihe uri umukobwa akunda kuvuga anenga abantu cyane
Bituma ubona amakosa ku muntu uri hafi yawe. Ngo igihe umukobwa afite iyo myumvire abahungu bamugendera kure nta bimenye. Iyo uri umukobwa urakazwa n’ubusa ndetse ugira umunabi 
Igihe ufite imyitwarire yo kugaragaza amarangamutima ndetse n’imvamutima zituma ugaragaza uburakari haba hakozwe akantu gato, abahungu bose bakugendera kure. Iyo uri umukobwa ufite imyumvire yo kumva ko udakunze icyo undi akunze, cyangwa akora
Hari ubwo umukobwa wumva ko amakosa y’umuhungu umwe n’abandi bose bayafite, ukumva ko nta kizere wakongera kugirira umugabo uwari we wese. Ntago abantu bose ari bamwe. Igihe uvuka mu muryango ukomeye
Kuvukira ahantu hakomeye si ikosa, ahubwo ni ibyo kwishimira cyane , ariko uzakenera kugira inshuti nayo ituruka  ahakomeye. Icyo gihe rero iyo utivanyemo iyo myumvire ngo ushake inshuti igukunda, ahubwo ugashaka uwo muhwanyije ubushobozi ushiduka uhagaze wenyine. Kutigirira icyizera
Uba ucyeka ko utari mwiza kuburyo abahungu bagukunda. Abahungu bakubona mu buryo nawe wibona nawe. Igihe wigirira icyizere  n’abahungu bakugirira icyizera,  kandi bakagukunda ,ariko iyo nawe nta kizere ufite, abahungu nabo bakugendera kure.

Igihe utiyitaho bihagije
 Igihe uri umukobwa utiyitaho ngo  wige guseka neza, kurebana ubwuzu, kuvuga neza ndetse no kwambara neza, Nta mugabo uzakubaza izina. Muri mukobwa aba agomba gushaka icyatuma akurura abagabo. Igihe  buri gihe uba uri kumwe n’inshuti zawe utajya uba wenyine
Nk’uko uru rubuga rukomeza rubitangaza ngo igihe umukobwa ahora  ari kumwe na bagenzi be nta gire akanya ngo abe wenyine, ntaho azahurira n’umuhungo ngo baganire. Icyo gihe bizamugora kubona inshuti.

 Yanditswe na Ngabo Leonce/Muhabura.rw"
14,urukundo,relationship,http://muhabura.rw/amakuru/urukundo/article/abagore-ntishimira-uburyo-babanye-n-abagabo-babo-babaca,"Abagore Ntishimira uburyo babanye n’abagabo babo  babaca inyuma,  bakarushaho kubereka urukundo!","  Abagore bavuga ko batishimira uburyo babanye n’abagabo babo kuko usanga babaca inyuma bamwe muri bo ntibanabigaragaze, ahubwo bakarushaho kubereka urukundo. 
 Iyi mico abenshi bayifashe nk’aho bisanzwe, nyamara ngo bigabanya urukundo mu bashakanye.  Umwe mu bagore waganiriye na Muhabura.rw utarashatse ko izina rye ritangazwa yavuze ko umugabo we afite inshoreke, itabuza umugabo we kumwereka ko amukunda kandi azi neza ko iyo inshoreke ibana n’ umugabo we. Bamwe mu bagore bavuga ko batishimira uburyo babanye n’abagabo babo kuko usanga babaca inyuma bamwe muri bo ntibanabigaragaze, ahubwo bakarushaho kubereka urukundo. Iyi mico abenshi bayifashe nk’aho bisanzwe, nyamara ngo bigabanya urukundo mu bashakanye. Umwe mu bagore waganiriye na Muhabura.rw utarashatse ko izina rye ritangazwa yavuze ko umugabo we afite inshoreke, itabuza umugabo we kumwereka ko amaukunda kandi azi neza ko iyo inshoreke ibana n’ umugabo we. Uyu mugore avuga ko ntako aba atagize ngo anezeze umugabo we, igitangaje ngo ni uko n’uwo mugabo amugaragariza urukundo rusesuye. Yagize ati:” Umugabo uguca inyuma agakomeza kukwereka urukundo!Bitera ikibazo kuko akenshi usanga hari ibyo banga kubwira abagore ngo bakosore”.
 Bamwe mu bafite abagabo bakora babwiye Muhabura.rw ko rimwe na rimwe umugabo ufite iyo ngeso abeshya umugore we ko ari mu kazi, muri shuguli zitunga urugo n’ ibindi, kandi yibereye hamwe n’inshoreke. Bavuze ko abagabo babikorana ubwenge ku buryo umugore adapfa kubivumbura. Kubwimana ni umwe mu bagabo baba mu mujyi wa Kigali waganiriye na  Muhabura.rw  yagize ati: ”Si kenshi guca inyuma umugore k’umugabo bipfa kwizana, akenshi biterwa n’umugore ufite imyitwarire itari myiza ituma umugabo atishimira kubana nawe kenshi, usibye ko hari n’ababikora kubera ingeso y’ubusambanyi yababayemo karande ituma badashimishwa n’umugore umwe”.
 Yavuze ko n’ubwo abagabo baca inyuma abagore bishakiye atari ukubanga, kuko babashaka babakunze, ahubwo ko hari bimwe baba batuzuza uko bikwiye. Yongeyeho ko hari imico imwe n’imwe ibangamira umugabo bigatuma yishakira ahandi yerekeza, akabasha kuhagirira ibyishimo, ati: ”Hari igihe ukwifuza uwo mwashakanye kuba guke, kubera ukugenzurwa n’ umugore, rimwe na rimwe ugasanga hari amwe mu makosa n’ ingeso afite zitakunogeye, erega abagabo ntidukunda rwaserera iyo hajemo ukutisanzura , bamwe bashaka ibibanezeza birimo kugana mu kabari, cyangwa agashaka aho agorobereza agataha ananiwe yigira mu buriri atabangamiye umugore we”. Undi mugabo utashatse ko izina rye ritangazwa yagize ati:” Kubaka urugo si ugutekera umugabo cyangwa kumufurira gusa, kumwubaha, kumuhesha agaciro no kumunezeza ni ngombwa”. Yavuze ko hari abagaragaza ko bishimye ntibagaragarize abo bashakanye ko hari ibitegenda neza banga gusenya ingo, avuga ko mu miryango imwe irimo ibitagenda neza, bityo bakajya kwishakira abandi bagore ariko bagakomeza kugaragariza urukundo n’urugwiro abo bashakanye.Ibi ngo ntibivuga ko baba banga abo bashyatse. Abaganiriye na MUHABURA.RW bavuze ko bibuza ko wakunda undi mu gihe uwawe atuzuje ibyo umutima wifuza byose.  Siko bose babibona kuko hari abavuze ko biterwa n’irari, kutanyurwa n’uwo washatse, umurengwe, kurambirwa urugo rumwe, kurarikira abatarashaka n’ ibindi. Yanditswe na Chief editor/Muhabura.rw"
14,urukundo,relationship,http://muhabura.rw/amakuru/urukundo/article/abagore-n-abakobwa-batangaje-ibintu-biranga-umugabo-mwiza,Abagore n’abakobwa batangaje  ibintu biranga  umugabo mwiza," Mubuzima busanzwe Hari uburyo umugabo  bashobora kwitwara mu rugo,ugasanga bishimisha umugore we kandi bikifuzwa n’umugore uwariwe wese nkuko bamwe mu bagore twaganiriye babidutangarije mu kiganiro kirambuye. Abagore n’abakobwa batangaje MUHABURA.RW ibintu biranga  umugabo mwiza mu’ ingingo esheshatu zikurikira
 Umugabo umenya guhahira urugo   :  Umugabo ni urumenyera ibikenewe ,akaruhahira mu bushobozi bwe afite kandi ntagire icyo yima umugore n’abana,abaha ibyo bakeneye. Umugabo ujya inama n’umugore :   kujya inama n’umugore wawe nabyo ni kimwe mu bimenyetso biranga umugabo mwiza, ujya gukora ikintu runaka akabanza kuganira n’umugore we bagafatira umwanzuro hamwe,ntagire icyo akora mu ibanga,cyangwa ngo usange ahisha umugore.  umugabo wumva umugore :  Gutega amatwi umugore nabyo ni kimwe mu biranga umugabo mwiza uzi kubaka kuko iyo abasha kumva ibyifuzo by’umugore biba bigaragraza ko amuha agaciro kandi amwubaha umugabo urata umugore we :  umugabo ujya mu bandi ukabona atewe ishema n’umugore we kandi akamwubahisha.Uwo aba ari umugabo nyawe kuko biba bigaragaza ko agukunda by’ukuri umugabo utavuga nabi :  Umugabo uhorana umunabi wicara atukana n’abari mu rugo cyangwa ugasanga akunda kubwira nabi umugore,ngo aba atari mwiza, kuko umugore aba akeneye kumva umugabo we babanye mu mahoro nta mwiryane ubarangwaho. umugabo wishimira umugore :  Umugabo wishimira umugore kandi akamushimisha cyane cyane mu buriri ngo aba atagira uko asa ,ngo kuko umugabo ukunda umugore we by’ukuri ashimishwa n’umugore na we gusa ku bijyanye no kubaka urugo.Iki ngo ni ikintu cy’ingenzi cyane gishobora kwereka umugore ko umugabo ari mwiza.
Iyi niyo myitwarire y’ingenzi aba bagore twaganiriye badutangarije nk’ibiranga umugabo mwiza ukundwa Yanditswe na Chief editor/Muhabura.rw"
14,urukundo,relationship,http://muhabura.rw/amakuru/urukundo/article/mungire-inama-mfite-umugabo-unkunda-ariko-nta-mwanya,Mungire inama: Mfite umugabo Unkunda ariko nta mwanya amfitiye," Imyiryango myinshi  muri kigihe, Abashakanye bahorana  intonganya zahato na hato, kurebana umunabi byarasimbuye kurebana akana ko mu jisho biri kugaragara ku ngo nyinshi muri iki gihe.
  Mu gisubizo kitari kire kire, turasubiza umukunzi wa MUHABURA.RW watugishije inama ku kibazo nk’iki ndetse n’undi muntu wese waba ugifite akimaranye iminsi.  Umukunzi  yatwandikiye yagize ati: “Mungire amahoro MUHABURA dukunda cyane’’. Mfite umugabo arankunda ariko nta mwanya amfitiye, akunda umupira hamwe aryama na saa munani ubundi aba yibereye mukazi  ke , niko ambwira. Ntabwo ajya ansohokana, nta mwanya afata ngo tuganire, turebe n’ejo hazaza h’umuryango wacu. Imyiryango myinshi  muri kigihe, Abashakanye bahorana amakimbirane adashira, kurebana nabi byarasimbuye kurebana akana ko mu jisho biri kugaragara ku ngo nyinshi muri iki gihe.  Mu magambo make, turasubiza umusomyi wa  Muhabura.rw  watugishije inama ku kibazo nk’iki ndetse n’undi muntu wese waba ugifite. Umukunzi watwandikiye yagize ati: “Mungire inama. Mfite umugabo arankunda ariko nta mwanya amfitiye, akunda television n’umupira hamwe aryama na saa munani. Ntabwo ajya ansohokana, nta mwanya afata ngo tuganire, turebe n’ejo hazaza.  Hari n’ubwo musaba umwanya  ntansubize, nkohereza na ubutumwa  musaba ko tuganira ntabyiteho. Ntangiye gucika intege ndetse n’ejo hazaza mbona hazangora cyane. Nkore iki ? Akabariro ko ho ni ibindi bindi; ankura mu bitotsi ndetse biba iyo we abishaka. Mu gihe abandi bakunda ibyumba byabo njye nsigaye numva najya ndarana n’umwana .”"
14,urukundo,relationship,http://muhabura.rw/amakuru/urukundo/article/bimwe-mu-bimenyetso-byakwereka-ko-umukobwa-agukunda,Bimwe mu bimenyetso byakwereka  ko umukobwa agukunda," Ni kenshi abasore bajya bicisha abakobwa urukundo biturutse kukuba batabashije gusobanukirwa n’imwitwarire y’abakobwa, usanga hari aberekwa urukundo ntibabimenye, Muhabura.rw yadhakiye bimwe mu bimenyetso byakwereka ko umukobwa yagukunze 1.	Indoro akureba Mugihe muri ahantu hihereye, indoor ye ushobora kuyibonamo ibyiyumviro. Kandi ngo ukita cyane ku imboni y’ ijisho kuko ngo ishobora ku kubwira ibyo wifuza byose kumenya ku by’ urukundo rwe. Umukobwa ashobora kuvuga byinshi ku maso ye, ashobora kugaragaza umubabaro, ibyishimo, ubwoba ndetse ni ibyuyumviro. Nubikurikirana uzamenya ibi bikurikira. •	Imboni ze z’ amaso zishobora kwiyongera, mushobora no guhuza amaso ho gato  yirinda ko hari icyibi cyamubaho igihe nawe umukubize amaso. •	Azamwenyuramo gake, asa nkuwerekana ikintu mu maso ye.
Menyako: ibyo  buri gihe , atazabikorera abandi, kandi atazitwara gutyo arikumwe na bandi nk’ uko abigenza arikumwe nawe. 2.	Akina n’ imisatsi ye Igihe  abakobwa barikumwe na abagabo, abakoobwa bakoresha imisatsi mu kuvuga ibintu byinshi, ikibabaje ni uko urwo ruimi Atari uryo tuvuga. Umukobwa uzaba akwishimiye azayikoramo igihe ari iruhande rwawe.  Ibyo abakobwa bakunze kubikora igihe bari kumwe na abagabo. Ibi kandi bishobora no kuba ikimenyesto giterwa n’ ubwonko. Abayabuze icyo amaze amaboko ye.
Menya ko: igihe abikoze neza , igihe muri kumwe menya ko aba akwiyumvamo. 3.	Ashobora gukora ku minwa ye ndetse akanayiruma Iryo tumanaho ry’ iminwa ntirikenera kuvuga, menya ko ubwo uwo mukobwa afite icyo asobanuye atabishyize mu magambo. Ashobora kubikora nk’ ikimenyesto cyo gutekereza kugusoma. Nawe igihe akoze ku munywa akanayirwa ho gato nawe usubira mubitekereso byo ku musoma. 4.	Umubiri we arawukwegereza Kwegerana cyane ni ikimenyesto gikomeye gishobora ku kwereka ko hari ikintu  kidasanzwe gituma mushaka kwegerana.  Muri rusange ibiganiro bikorwa mu kinyabupfura ariko igihe uri kumwe n’ umukobwa hazamo ikimenyesto cyo kwiyumvanamo bidasanzwe. Aha wakwibaza ibi bibazo: Yaba  agerageza ku kwegera igihe muri kumwe?
Ese iyo ahagaze imbere yawe, yaba agerageza kukwegera?
Ita cyane ku maguru ye , ese  amino ye aba ayakwerekeje ho?
Niba ari byo , ubwo agerageza ku kwereka ko akwishimiye.  Aba agamije ku kwereka ko atagutesha agaciro cg adashaka  kukwereka ko atifuza kutaba aho uteri!! 5.	Ashaka kuba aho uri hose buri gihe Buri gihe agenga mu hantu hari abantu benshi, amaso ye yerekeza aho uri gusa, agenda akureba, amwenyura iye kureba inshuti ze. Bivuze ko aba agutekereza igihe cyose agiye aho hantu. Menya ko:  wari mu bitekerezo bye, ndetse aba akeneye gusuzuma ngo amenye ko yari ahari mbere yuko agenda.

6.	Agukoraho nk’ impanuka, atabishaka Igihe umukobwa agukora kora, nabyo ni ikimenyetso gikomeye cyerekana ko akwishimiye. Iyo abonye icyuho cyo kugukoraho abikora nkaho atabishakaga . kubera iki? Kuberako , aba asobanura ko abonye impamvu yo kugukoraho.
Uko kugukoraho bitunguranye ni cyo kimenyetso simusiga gihamya ko akwishimira. Itondere ibi:
Yaba arambika ibiganza bye ku ntugu zawe igihe agusuhuza?
Yaba ahagarara akwegereye cyane? Yaba afata buhoro buhoro intoki zawe igihe urimo kumusetsa cyangwa umubwira urwenya?
NIba ibisubizo ari yego, ubwo ntakabuza arakwishimira. 7.	Asetswa n’ udukuru umubwiye kandi tutanashimishije. Ibi nibyo bigaragaza ko buri muntu agaragaza  kuvuga ibintu bimwe akoresheje indimi zitandukanye. Umukobwa usetswa n’ udukuru utwari two twose, ndeste n’ utwo wavanya muri komedi, azaba ashaka ku kwereka ko akwishimiye Atari uko ako gastory gashimishije. 8.	Akuganira ho ari kumwe n’ inshuti ze Umukobwa ugukunda azakenera ku kuvugaho igihe ari kumwe n’ inshuti ze.
•	Inshuti ze zibitekerezaho ik?
•	Zaba zitekereza ko umukunda?
•	Zemeza ko muberanye?  Icyo gihe azemeza ko nawe umukunda igihe azabona ko utagaragariza urukundo izo nshuti ze. Ibyo biganiro bizagaragaza ko uri mu bitekerezo bye, n’ ubwo atahita abikubwira ako kanya. Nkuko tubikesha gazeti la leo , bakomeza batubwira ko abakobwa bagira uburyo bwinshi bwo kwereka abahungu ko babakunda ariko bumwe muri ubwo ni ingenzi.
Menya ko: igihe akwishimira, mubwire ko nawe umwishimira. 
Nta kintu gishimisha abakobwa nk’ abagabo b’ inyangamugayo mu byiyumviro byabo. Yanditswe na Ngabo Leonce/Muhabura.rw"
14,urukundo,relationship,http://muhabura.rw/amakuru/urukundo/article/menya-uko-wasaba-imbabazi-inshuti-yawe-ndetse-n-uwo,Menya Uko wasaba imbabazi inshuti yawe ndetse n’uwo mwashakanye," Wowe n’uwo mwashakanye muratonganye, ariko ku mutima utangira gutekereza uti “simusaba imbabazi, n’ubundi si jye wamushotoye!”
 Ubonye bikomeye uricecekera, ariko akomeza kugusembura. Uribwiye uti “uwamusaba imbabazi ra!”  Ariko wihagazeho.  Ikibitera Ubwibone: 
  Umugabo witwa  Richard  yagize ati “hari igihe gusaba imbabazi bingora bitewe no kwiyemera: ” Ubwibone bushobora gutuma ugira isoni zo kwemera uruhare wagize mu byabaye. Uko ubona ibintu:  Ushobora kuba wumva ko umuntu ukwiriye gusaba imbabazi ari uwakoze ikosa gusa. Umugore witwa Jill yagize ati “iyo nzi neza ko ndi mu makosa, gusaba imbabazi biranyorohera. Ariko iyo nzi ko umugabo wanjye na we yabigizemo uruhare, kuzisaba birangora. Mba nibaza nti ‘ese ko twembi tutari shyashya, kuki ari jye wamusaba imbabazi?’”
Nanone ushobora kuba utekereza ko uwo mwashakanye ari wentandaro y’ikibazo cyavutse, ukibwira ko ufite impamvu zumvikana zo kutamusaba imbabazi. Umugabo witwa Joseph yaravuze ati “ubusanzwe usaba imbabazi ni uzi ko yakosheje.”
 Uko warezwe:   Niba wararerewe mu bantu batajya basabana imbabazi, kwemera ikosa bishobora kukugora. Niba utarakundaga kuzisaba ukiri muto, kuzisaba umaze gukura ntibizakorohera. Gusaba imbabazi bishobora guhosha amakimbirane Jya ushyira imbere uwo mwashakanye:   Gerageza kwibuka igihe umuntu yagusabaga imbabazi n’ukuntu byagufashije gutuza. Jya umusaba imbabazi rero, kugira ngo na we yumve atuje. Nubwo waba utekereza ko atari wowe uri mu makosa, ushobora kumusaba imbabazi bitewe gusa n’uko ubona ababaye, cyangwa kubera ko ibyo wakoze byamugizeho ingaruka utari witeze. Kumusaba imbabazi bishobora kumufasha gutuza. Jya ushyira imbere umuryango wawe:  Ntukumve ko gusaba imbabazi bigaragaza ko ari wowe munyamakosa, ahubwo ujye ubikorera ko ushaka kwiyubakira. N’ubundi kandi, mu  havuga ko uwakorewe icyaha ‘aruhanya kuruta umugi ukomeye.’ Iyo mwihagazeho ntihagire usaba imbabazi, kubana amahoro biragorana, ndetse hari n’igihe bidashoboka. Ariko gusaba imbabazi byoroshya ibibazo. Icy’ingenzi kurushaho ni uko uba ushyira umuryango wawe imbere, aho kwita ku nyungu zawe bwite Jya wihutira gusaba imbabazi:  Ni iby’ukuri ko gusaba imbabazi kandi uzi neza ko nta kosa wakoze, bitoroshye. Ariko nanone kuba uwo mwashakanye yakoze ikosa, ntibiguha uburenganzira bwo kumwikoma. Ntugatinde gusaba imbabazi wibwira ko uko igihe kigenda gihita ibibazo mwagiranye bizibagirana. Kumusaba imbabazi bishobora gutuma na we abona uko azigusaba. Uko ugenda umenyera gusaba imbabazi, ni na ko kuzisaba bizagenda bikorohera Ntugasabe imbabazi by’urwiyerurutso: 
  Kwisobanura no gusaba imbabazi biratandukanye. Gusaba imbabazi bya nyirarureshwa, wenda ukavuga uti “ndabona byakubabaje cyane, ngaho noneho mbabarira,”ntibyaba bikwiriye na gato. Wagombye kwemera uruhare wagize, kandi ukemera ko uwo mwashakanye byamubabaje, yaba afite impamvu zumvikana cyangwa nta zo. Jya umenya ko bibaho:  Jya wicisha bugufi, wemere ko utazabura gukora amakosa. Ubundi se hari udakosa? N’iyo waba wumva ko uri umwere, jya uzirikana ko ushobora kutamenya uko ikibazo cyose giteye. Bibiliya igira iti “ubanje kuvuga mu rubanza asa n’ufite ukuri, ariko iyo mugenzi we aje aramuhinyuza” Kwibuka ko udatunganye kandi ko ushobora gukora amakosa, bizagushishikariza gusaba imbabazi.

Uko wasaba imbabazi inshuti yawe ndetse n’uwo mwashakanye photo Internet Yanditswe na Eddie Mwerekande/Muhabura.rw"
14,urukundo,relationship,http://muhabura.rw/amakuru/urukundo/article/nshake-umukobwa-cg-umugore-ko-natanye-n-umugore-wanjye,Nshake umukobwa cg umugore? ko Natanye n’umugore wanjye,"  Bakunzi ba MUHABURA.RW Nakunze kubona mutanga inama kubibazo bitandukanye none nanjye ni mungire inama. Ndi umugabo, natandukanye n’umugore imbere y’amategeko mu mwaka wa 2012.
 Twari dufitanye abana batatu. Narabasigaranye bariga neza nta kibazo bafite. Ndabakunda nabo barankunda, ariko murumva ko bakiri bato. Umukuru ubu afite imyaka 9 naho umuto afite imyaka 6. Mbana na mushiki wanjye niwe umfasha kubarera neza. Ndifuza gushaka undi mugore ariko mfite ikibazo nshaka ko mungira inama.  Nshobora gushaka umukobwa, ikibazo mfite ni uko byatuma mbyara abana benshi maze bigatuma mbaha uburere budakwiye kubera ubwinshi bwabo. Kandi na none sinizeye ko azankundira abana, kandi ndamutse menye ko atabakunda byazana umwuka mubi hagati yanjye nawe.  Nshobora gushaka umugore ufite abana. Aha naho ni ikibazo kuko burya ababyeyi ntibarera kimwe. Hari igihe abana bananirwa kumvikana mugiye baba batari mu kigero kimwe, cyangwa se abana bummwe ntibishimire umubyeyi utarababyaye.  Na none nabo baba ari umutwaro kuko baba babaye abana benshi. Kandi na none uwo mugore nawe yabyara, bigatuma dukomeza kugira abana benshi.  Sinshobora kongera kubana n’umugore twatandukanye kubera ko yashatse undi mugabo. Iyo rero ntekereje ibyo, numva nakomeza kuba njyenyine, ariko nabyo birankomereye kuko numva ngomba kugira uwo tubana. N.B: E-mail yanjye ntumuyitange. Mungire inama z’icyo nakora?
Murakarama. Yanditswe na chief editor/Muhabura.rw"
14,urukundo,relationship,http://muhabura.rw/amakuru/urukundo/article/abagabo-bakunda-imibonano-mpuzabitsina-kurusha-abagore,"Abagabo  bakunda imibonano mpuzabitsina  kurusha abagore, ariko abagore  baryoherwa cyane kurusha abagabo!","  Impamvu yo gutekereza gutya ni uko akenshi umugabo cyangwa umuhungu ariwe ufata iyambere mu kwegera umukobwa cyangwa umugore, akamuganiriza, akamugezaho ikifuzo cye.  Nkuko byemezwa n’abahanga muri psychologie, aba bombi bafite ubuzima bw’imyororokere butandukanye, nta n’umwe ukunda imibonano mpuzabitsina kurusha undi cyangwa ngo aryoherwe nayo kurusha undi. Uburebure bw’igitsina cy’umugabo bufitanye isano n’indeshyo y’intoki ze! Ibi nabyo nta shingiro bifite, nkuko byemezwa n’abaganga. Nta mahuriro kandi n’indeshyo y’ibirenge bye, cyangwa iy’ikindi gice cy’umubiri. Kwikinisha bitera ubuhumyi, cyangwa gupfa amatwi. Iyi ni imyumvire yakwirakwiye cyane cyane ahagana mu kinyejana cya 18, kubera imyizerere ya Kiliziya gatolika yari yiganje cyane, aho kwikinisha byafatwaga nko kubura ubwenge cyangwa ingeso yaturukaga kwa shitani. Ushobora kwandurira imitezi, mburugu n’izindi ndwara mu bwiherero rusange...Ibi nabyo sibyo kuko izi ndwara zihuriye mu rwunge abahanga babatije MST zandurira mu mibonano mpuzabitsina gusa. Mikorobi zizitera ntizishobora kubaho igihe ziri hanze y’umubiri w’umuntu. Abagore ntibakora imibonano mpuzabitsina n’umuntu badafitanye urukundo. Aha ho ndumva nta bisobanuro byinshi umuntu yatanga, ni ngombwa gusa gutandukanya urukundo no kuryamana n’umuntu, bishobora kuba ikimenyetso cyo kubaha uwo babikoranye ariko ashobora kuba atamukunda na gatoya. Igitsina cy’umugabo gishobora kuvunika ? Sibyo, ntikavunika nta gufa kigira. Hashobora kubaho impanuka iteza gukomereka kwacyo gusa, nko mu mibonano mpuzabitsina ya huti huti, gukira nabyo ntibitinda ku kibazo cyo gukomereka nk’uko. Hari abantu bashobora gukora imibonano mpuzabitsina amasaha menshi , ikigereranyo kivuga ko imibonano mpuzabitsina imara hagati y’iminota 3-7. Kumara amasaha menshi birashoboka ariko iyo ntiba ikiri igikorwa cy’umubiri, ahubwo iba yabaye igikorwa cya roho. 


Abagabo  bakunda imibonano mpuzabitsina  kurusha abagore, ariko abagore  baryoherwa cyane kurusha abagabo! Yanditswe na Niyomugabo Rorbet/Muhabura.rw"
14,urukundo,relationship,http://muhabura.rw/amakuru/urukundo/article/ndagisha-inama-maranye-imyaka-3-n-umugabo-ariko-kureka,Ndagisha inama: Maranye imyaka 3 n ’umugabo ariko  kureka inkumi byaramunaniye," Hashize imyaka irenga ibiri nsezeranye n’ umugabo wanjye tukaba tumaze no kubyarana umwana umwe , mbere y’uko nsezerana n’umugabo wanjye twari tumaranye igihe kingana n’imyaka itatu, n’ubwo  twabanye nari nzi neza ko agira ingeso imwe kandi  yambangamiraga,  gukunda abakobwa cyane. Umugabo wanjye twabaga turi mu modoka anjyanye nko ku kazi ,tugiye gutembera cyangwa n’ahandi, hacaho nk’umukobwa mwiza ukabona avuye mu bye agahita ahinduka nkahita nkora ku buryo agaruka mubyo twarimo. Mu minsi ishize namufashe yasohokanye n’umukobwa muto rwose ,  ariko yansabye ko ngomba kumufasha guhinduka muba hafi mu kazi, nsohokana nawe ,dutahana, ndetse no kuba turi kumwe n’umwana wacu. Ibyo byose narabikoze hashira igihe kingana n’igice cy’umwaka. Nyuma yaho agatima kanze kuguma hamwe kuko nongeye nkamufata yanciye inyuma. Ibyo byanciye intege bishoboka cyane , tuganiriye ambwira ko ankunda by’ukuri kandi nkaba ntacyo njya mbura nakimwatse kandi ko uko nifuza kubaho nabyo mbibona . Nyamara ibyo ntibihagije kuko kubona umugabo wawe arimo akorera abandi ibyo yagakwiye kugukorera nta mahoro biguha na gato. Umugabo wanjye namusabye ko twatandukana kuko byamuha amahoro yo gukomeza gahunda ze zose yiberamo ntacyo yikanga , ariko yaranze ndetse ambwira ko naba nibeshye kandi ko umwana wacu byamugiraho ingaruka. 
None bakunzi ba MUHABURA.RW ndabasaba ngo mungire inama kuko mfite ubwoba ko yazanzanira SIDA kandi ndayitinya. Yanditswe na Sarongo Richard/Muhabura.rw"
14,urukundo,relationship,http://muhabura.rw/amakuru/urukundo/article/umugabo-ugenzwa-n-irari-ry-umubiri-gusa-burya-aba-azi,Umugabo ugenzwa n’irari ry’umubiri gusa  burya aba azi gutereta," Nyuma yo gusesengura ubutumwa butandukanye bw’abakunzi ba MUHABURA.RW bagisha inama, byagaragaye ko ikibazo kigaruka cyane ari icy’abakobwa bakundana n’abagabo batandukanye n’abagore(divorced) nyuma bakabigarika. 
 Mu gushaka kumenya impamvu y’iki kibazo, twakoze isesengura nyuma twitabaza n’inzobere mu by’imyitwarire n’imiterere ya muntu.(psychology). Aha hari ibibazo wabanza kwibaza bitatu: 
 1.Kuki abakobwa benshi bakundana n’abagabo batanye n’abagore? 2.Ese gutana n’umugore hari ingaruka bigira ku bagabo? 3.Ese n’abagore bananiranywe n’abagabo iyo batanye bitwara gutyo? 
"
14,urukundo,relationship,http://muhabura.rw/amakuru/urukundo/article/menya-impamvu-11-zishobora-gutuma-umugabo-ata-urugo-rwe,Menya impamvu 11  zishobora gutuma umugabo ata urugo rwe akagenda biturutse k’umugore we," Hari ubwo umugore yisenyera ntamenye ko ariwe nyirabayazana wo gusenyuka k’urugo rwe.
 Kugira umugabo ni kimwe no kumugumana ni ikindi ,gusa bitewe nuko gutandukana (divorce) hagati y’abashakanye ari ibintu byeze, nta watinya ku vuga ko n’abagore baba babigizemo uruhare niyo baba batabizi kuko usanga bihera ku tuntu duto duto bigakomeza bigakura bityo bityo. Mu nama zitandukanye MUHABURA.RW igenda igira abasomyi bayo, twabakusanyirije impamvu zishobora gutuma umugabo ata urugo rwe akagenda biturutse ku makosa ahora yisubiramo akorwa n’umugore we, turifashisha urubuga elcrema. 1. Guhora uvuga ibitagenda
 Abagabo banga kubwirwa amagambo menshi, noneho rero iyo umubwira buri gihe ibitagenda bigeraho bikamurambira ,akumva akwiriye ku guhunga. 2. Guhora ushaka kumuhindura Usanga umukobwa ajya gushakana n’umuntu wenda ugira inenge runaka akavuga ati nzamuhindura nitubana. Iyo bikunaniye kumuhindura mutarabana, iyo mubanye ukamushyiraho igitutu usanga bimutera umutima mubi , igihe rero utabyirinze ukamuhoza ku nkeke ashobora kugusiga. 3. Kumugereranya n’abandi Nta mugabo wishimira ko umugore we ahora amugereranya n’abandi,aba yumva umusuzuguye umwambuye agaciro ke. Iyo ubigize akamenyero icyo akoze cyose ukakigereranya n’abandi agera aho akaguta akigendera. 4. Kutaba umunyakuri Iyo uhora ubeshya umugabo wawe ntumubwize ukuri, utuma agutakariza icyizere, bisa nk’aho uba ugenda umwigiza kure yawe bikagera aho kumva atabana nawe w’umubeshyi. 5. Kutagira icyo umwungura Nubwo abagabo benshi badakunda abagore babarenzeho mu bushobozi, ariko iyo uri umugore utagira icyo ufasha umugabo wawe mu muryango cyangwa no kumwungura ibitekerezo bizima , ntabwo aba akwifuza hafi ye. Umugabo wese akunda umugore usobanutse wagira icyo amugezaho gishya mu nzego z’ubuzima zitandukanye. 6. Gusubiriza hejuru
 Abagore bamwe usanga basubiriza hejuru, umugabo yaba atararangiza no kuvuga, umugore akaba yamusubije kandi wenda akamubwiza ubukana. Nta mugabo ukunda umugore utamutega amatwi, niyo waba ukora ibyiza byinshi ariko iyo usubiriza hejuru, utamutega amatwi murabipfa. 7. Kumva ko ibitekerezo byawe ari byiza
 Kugira ibitekerezo si bibi, ariko iyo wumva ko ibitekerezo byawe aribyo byakubahirizwa gusa mu muryango wanyu, bica umugabo intege.
Kwigira nyirandabizi bituma umugabo wawe aguhunga, muba mugomba kuganira ariko ntiwumve ko ari wowe uzi ibintu gusa. 8. Kwihinduranya Hari ubwo usanga umugore yabaye umwana mwiza muri aka kanya, mu kandi ugasanga yabaye intare y’inkazi, ntumenye uko umutwara kubera kwihinduranya.
Ibyo bintu bisenya urugo kuko umugabo uramucanga akabura icyo afata n’icyo areka. 9. Gukunda imibonano mpuzabitsina cyane
 Nubwo bisekeje ariko ni ukuri. Abagabo nibo bamenyereweho gukunda gutera akabariro cyane,iyo rero umugore ariwe ubikunda buri kanya biba ari ikibazo. Iyo bimeze bityo usanga umugabo avuga ati ‘umugore uri aha arashaka kunyica’, ntanyurwa , cyangwa akumva ko umunsi yaba yagiye kure, wamuca inyuma.Ibyo nabyo bishobora kuba imbarutso yo kuguta akigendera. 10. Kutamwizera Iyo uhora umugaragariza ko utamwizeye ndetse ntunanyurwe n’uruhare afite mu buzima bwawe, biba ari ikibazo gikomeye. Iyo rero nawe aziko utamufata nka nimero ya mbere, nawe abona nta mpamvu zo gukomeza kugufata nka nimero ya mbere. 11. Kumuca inyuma Iki cyo ni rurangiza, ntabwo ari abagabo benshi bihanganira kubana n’abagore babaca inyuma. Hari ubwo usanga umugore arira ati ‘umugabo yarantaye’, cyangwa asigaye aza mu gicuku twaryamye ,nyamara wenda abigiramo uruhare. Umugore ni ‘mutima w’urugo’ umugani w’abanyarwanda , ntabwo ariwe wagakwiye kuba nyirabayazana yo gutandukana n’umugabo we cyangwa wo gutuma mu muryango we hahora amakimbirane.

Hari ubwo umugore yisenyera ntamenye ko ariwe nyirabayazana wo gusenyuka k’urugo rwe. foto Internet
Yanditswe na Niyomugabo Robart/Muhabura.rw"
14,urukundo,relationship,http://muhabura.rw/amakuru/urukundo/article/ningombwa-ko-uteye-umukobwa-inda-ugomba-guhita-umugira,Ningombwa ko uteye umukobwa inda ugomba guhita umugira umugore wawe?," Ikibazo kibazwa n’abahungu batandukanye ngo ni ibikunze kuvugwa n’ababyeyi cyane cyane ab’umukobwa, aho babona umukobwa wabo amaze gutwara inda bagahatira umuhungu kumutunga kandi wenda atamukunda urukundo rwo kuba yamugira umugore.  Kugira ngo umuhungu atere umukobwa inda, bishobora guterwa ni mpamvu nyinshi zitandukanye, muri zo twavuga : Urukundo bafitanye, umunezero runaka wabageje ku gikorwa nyirizina Kugira ngo umuhungu atere umukobwa inda nuko baba bakoze imibonano mpuzabitsina. Ikibazo kibazwa n’abahungu batandukanye ngo ni ibikunze kuvugwa n’ababyeyi cyane cyane ab’umukobwa, aho babona umukobwa wabo amaze gutwara inda bagahatira umuhungu kumutunga kandi wenda atamukunda urukundo rwo kuba yamugira umugore. Kugira ngo umuhungu atere umukobwa inda, bishobora guterwa ni mpamvu nyinshi zitandukanye
 Muri zo twavuga : Urukundo bafitanye, umunezero runaka wabageje ku gikorwa nyirizina, cyangwa se umwe muri bo akaba yashotoye mugenzi we bikaza kuvamo gukora imibonano mpuzabitsina. Abantu batandukanye bakunda kwibaza iki kibazo bati: nyirabayazana ni nde kugira ngo umuhungu atere umukobwa inda? Ninde ubigiramo uruhare kurusha undi?ninde ufite uruhare runini muri icyo gikorwa hagati y’umuhungu n’umukobwa? Abahungu baganiriye na MUHABURA.RW batangaje ko bombi bafite uruhare rungana muri icyo gikorwa, keretse iyo habayeho gufata ku ngufu. Bongeraho ko hari igihe umuhungu atera umukobwa inda, utaritegura kuzana umugore bitewe ni mpamvu zitandukanye, cyangwa ukayimutera kubera uburangare bwabo bombi mu gihe batibutse gukora imibonano mpuzabitsina ikingiye, aha rero abahungu bavuga ko uruhare runini rugirwa n’umukobwa. Kuba bamwe mu babyeyi bahatira abahungu gutunga umukobwa bateye inda ngo ndetse rimwe na rimwe bagashyirwaho iterabwoba, ibi bituma ingo nyinshi zabanye muri ubu buryo zihorana amakimbirane nk’uko aba bahungu twaganiriye babidutangarije, bakaba basanga ari ihohoterwa riba ribakorewe. Umwe mu basore utaratagaje amazina ye yadutangarije ko nawe yateye umukobwa inda, ikaba igeze mu mezi atanu, ariko ngo mu byo bavuganye ntibigeze bavugana ko uzamutunga nk’umugore we bari inshuti gusa, uyu muhungu akaba yemera ko umwana uzavuka aruwe kandi ko azamufasha muri buri kimwe cyose, ariko imiryango yabo yo siko ibibona ahubwo arimo kubwira umuhungu ko agomba kumuzana akamugira umugore bakabana. Abakobwa twaganiriye tubasanze muri Kaminuza. benshi muri bo bavuga ko atari ko babibona, kuko ngo basanga iyo umuhungu amaze kugutera inda, aba akwiciye ejo hazaza bityo bagasanga aba akwiye kugutunga nk’umugore we kuko uba umubyariye umwana, kugufasha kumurera byonyine ngo ntibihagije. Gusa hari abandi bake badutangarije ko kubana n’umuhugu mubitegetswe n’umuryango, byatuma urugo rudakomera bikaba byabyara n’amakimbirane.

Ningombwa ko uteye umukobwa inda ugomba guhita umugira umugore wawe?
Yanditswe na Niyomugabo Robert/Muhabura.rw"
14,urukundo,relationship,http://muhabura.rw/amakuru/urukundo/article/umufasha-wanjye-mbona-azantera-kumaca-inyuma-kandi,Umufasha wanjye mbona azantera kumaca inyuma kandi bizambabaza," Muraho bakunzi ba ‘’MUHABURA.RW  byanyobeye mumfashe. Ndubatse ariko umugore wanjye mbona azantera kumaca inyuma kandi bizambabaza! Muti” Kubera iki?
 Umufasha  wanjye tumaranye imyaka 2 dufite umwana umwe  w’umwaka 1.  Gusa iyo ngiye gukora imibonano nawe nyikora ubona atanyitayeho. Nagerageje kumubaza impamvu dukora imibonano atanyitayeho arambwira ngo we nta kibazo afite kuko yumva aryohewe .  Ngerageza kumutegura ariko ukabona ntacyo bitanga nyuma naje gutekereza ku kintu cyo kumukuramo amafangingo  bidasanzwe ngirango wenda mukorera nabi ageze aho nabyo arabyanga ngo yanga ko bisakuza abantu bakaba bamwiyumvira. Nagerageje kugisha inama abakuru bose bambwira ibintu bimwe none natangiye gutekereza kuba namuca inyuma ariko kuko mukunda ndabitekereza nkabura amahoro kuko numva naba mpemukiye umwana wanjye ndamutse mbyaye undi hanze. Iyo mvuye ku kazi ntajya anyakira ngo tubazanye uko twiriwe, niyo mbimubajije ansubiza ubona atanyitayeho. Ahora ashaka ko twakohereza amafaranga kwa Se kandi ndihira murumuna we amashuri yisumbuye  mu Mutara. Iyo tugiranye ikibazo mba numva twakicarana tukavuga amakosa yacu tugasabana imbabazi ariko we akambwira ko ndi umunyamujinya atabyiviramo nkumva ndababaye kuko iteka anyereka ko nta kibazo afite kandi ngo niyo nagenda azabaho neza .
Mungire inama  . Murakoze. Umusomyi  wa Muhabura.rw
"
14,urukundo,relationship,http://muhabura.rw/amakuru/urukundo/article/menya-uburyo-wakoresha-mugusaba-imbabazi-umukunzi-wawe,Menya uburyo wakoresha mugusaba imbabazi umukunzi wawe," Mu gihe wakosheje akenshi ukenera gusaba imbabazi uwo wahemukiye cyangwa
wakoshereje, ahanini ntabwo gusaba imbabazi ari  abantu bose babishobora
ariko akenshi iyo usabye umuntu imbabazi ashabora kukubabarira
akabikwereka ko akubabariye ariko akenshi n’iyo atabikweretse burya
agera hirya akicira urubanza mu mutima we kuburyo umutima uhita
umuhatira kukubabarira.


Mu gihe wa kosheje akenshi ukenera gusaba imbabazi uwo wahemukiye cyangwawakoshereje Ikindi kandi gusaba imbabazi si ibintu bikorwa uko umuntu abyumva
ahubwo burya gusaba imbabazi nabyo bigira uburyo bikorwa mo ahanini
ugendeye kuburemere bw’ikosa ryakozwe n’uburyo ryakozwe mo. Izi rero ni inama MUHABURA.RW Yaguteguriye zizagufasha kwaka umukunzi wawe imbabazi kandi
akaziguha n’umutima mwiza. 1.Banza wihe imbabazi ubwawe:   Ubundi muri wowe manza umenye niba koko
uwo mukunzi wawe wababaje ushaka ko aguha imbabazi kandi umanze wumve
muri wowe ko wakoze amakosa hanyuma ubone kwaka imbabazi ikindi kandi
wowe umenye amakosa yawe n’uburyo ugomba gusobanura ko utazongera
gusubira ukundi. Ndakwizeza ko nyuma y’ibyo nuramuka ugiye imbere
y’umukunzi wawe kumwaka imbabazi n’ubwo atazakubabarira wowe uzasigara
ntakintu wishinja. 2.Tegereza umwanya ukwiye:  Burya ntago igihe cyose wakoshereje umuntu
cyane cyane abakobwa burya bakunda umuntu ubatwara neza kandi agakora
ikintu mumwanya wacyo rero niba umukunzi wawe wamubabaje jya witonda
umureke amanze acururuke wenda ase n’ubyibagirwa hanyuma wowe ufate
umwanya wawe umwicaze ahantu hatuje kandi hari bumushimishe ubundi
ubone umubwira neza amakosa yawe usabira imbabazi aha ndakwizeza
azaguha imbabazi. 3.Tegura ibisubizo byuje ikinyabupfura:    Umuhanga umwe yaravuze ati
ijambo ryiza ritaha kumutima ninayo mpamvu rero nujya utegura kuganira
n’umuntu jya umanza utegure bimwe mu bibazo arakubaza kandi witoze
uburyo ushobora kumusubiza mukinyabupfura akishima ndetse akabona ko
uri impfura kuburyo nawe yibaza icyari cyaguteye kumukorera amakosa
ndetse agahita abona ko utabikoze wabigambiriye ahubwo wacitswe. 4.Oroshya ikibazo:   Burya usaba ngo ntago wagakwiye gutegeka ni
kubw’iyo mpamvu rero niba uri gusa imbabazi ugomba guca bugufi kandi
ugatuza ni nabwo utanga imbabazi abona ko udafite umugambi wo
kuzasubira hanyuma nawe agahita aguha imbabazi muburyo bwihuse kandi
bworoshye. 5.Kumuha umwanya igihe awushaka:    Aha iyo uri kuganira n’umukunzi wawe
ukabona ko afite icyo ashaka kukubwirajya uceceka umuhe umwanya nawe
abashe kuvuga icyo atekereza bityo uce bugufi kandi umuhe umwanya
usesuye akubwire ibimurimo byose.


Mu gihe wakosheje akenshi ukenera gusaba imbabazi uwo wahemukiye cyangwa
wakoshereje, ahanini ntabwo gusaba imbabazi
Yanditswe na Sarongo Richard/Muhabura.rw
"
14,urukundo,relationship,http://muhabura.rw/amakuru/urukundo/article/menya-ibimenyetso-byerekana-imikorere-y-urukundo,Menya  Ibimenyetso byerekana Imikorere y’urukundo," Nubwo bidakunze gutindwaho ari impuguke mu by’imibanire zemeza ko ari ingenzi cyane kandi birafasha kumenya icyo umuntu mukundana yita gukunda no gukundwa . 
Mu gitabo cy’ Umwanditsi, Gary Chapman yise imikorere yumvikanisha urukundo ( Les 5 langages de l’amour), yasobanuye uburyo butanu urukundo 
 Uko abakundanye bahuje ubwumvikane ku buryo batwaramo urukundo rwabi biri mu bituma barambana nta kwishisha kuko hari abakundana benshi bagatandukana hadaciye kabiri kubera imyumvire ittandukanye. Nubwo bidakunze gutindwaho ari impuguke mu by’imibanire zemeza ko ari ingenzi cyane kandi birafasha kumenya icyo umuntu mukundana yita gukunda no gukundwa .
Mu gitabo cy’ Umwanditsi, Gary Chapman yise imikorere yumvikanisha urukundo ( Les 5 langages de l’amour), yasobanuye uburyo butanu urukundo ruvugwamo kandi rwumvikanamo, bikaba biba byiza abakundanye bumvikanye ku buryo bubashimisha n’ubutabanyura cyane muri ubwo buryo. Guhabwa Impano Umwanditsi Gary Chapman avuga ko hari abantu bumva ko bakunzwe iyo bahawe impano,yaba ntoya cyangwa nini, bakabifata nk’aho iyo mpano ari ikimenyesto simusiga ko bakunzwe.
Kuri bene uwo muntu n’iyo wavuga iki cyangwa ugakora ibindi bintu byinshi ariko nta mpano umuha abifata nkaho utamukunda. Kumarana umwanya n’umukunzi Hari abandi bantu bumva ko bakunzwe ari uko bamaranye umwanya n’abakunzi babo. Bene abo ushobora kubazanira impano ntibayihe agacro ko ijyanye n’urukundo ubakunda kuko kuri bo gukundwa bihwanye no kubaha umwanya ukababa hafi kabone n’iyo mwaba mutavugana kuko ari byo bibanezeza bakumva bakunzwe cyane. Kubwirwa amagambo meza Iki gitabo cy’uyu mwanditsi kigaragaza ko hari abandi bumva ko bakunzwe iyo ubabwiye neza cyangwa ubabwiye amagambo meza. Icyo gihe barishima, bagaseka , hari n’abarira (ushobora nko kumubwira uti nkunda ukuntu ugira gahunda, agahita aseka ati « Yoo, koko se nibyo,uziko unkunda disi ni ukuri ndishimye 
Nubwo yaba akeneye guhabwa impano cyangwa kubona umukunzi we hafi,’’ bene nta kindi kintu abakeneye cyane mu rukundo nko guhora umubwira urukundo no kumubwira amagambo meza amwubaka mwaba muri kumwe cyangwa mutari kumwe. Gukorerwa ikintu runaka Gary Chapman yasobanuye ko uburyo bwa kane bwo kumva ko umuntu akunzwe ari ugukorerwa ikintu runaka nko mutekera, kumumesera, kumutwaza isakoshi, kumwoza ibiganza, ku mucira inzara, ku musokoza, kumuterera ipasi n’ibindi. Usanga bene abo abantu bavuga bati « Uzi ko runaka ankunda ! Yankoreye ibi n’ibi, ni ukuri arankunda …»
 Gukoranaho Gary Chapman yasobanuye ko uburyo bwa gatanu umuntu yumvamo ko akunzwe ari ugukorwaho. Uzasanga hari abaganira bafatanye mu biganza, cyangwa umwe akora undi mu musatsi, amushima mu nzara n’ibindi. Icyo gihe umuntu wumva ko akunzwe ari uko akozweho kumukorera ibindi byose atabihereza agaciro cyane. Umwanditsi Gary Chapman yongeraho ko ari gake cyane uzasanga abakundana umusore n’inkumi bumva gukundwa kimwe, umwe ashobora kuba yakwita urukundo guhabwa impano naho undi akumva ko akunzwe ari uko yabwiwe amagambo meza. Gary atanga inama ko ari byiza kwiga mugenzi wawe ukamenya icyo yita gukundwa bityo urukundo rukabaryohera mwese. Mushobora gutandukana wibwira ko ntacyo utakoze nyamara icyo we yita gukundwa utarakigezeho. Avuga ko kugira ngo umenye icyo mugenzi wawe yita gukundwa ari uko wagerageza ubwo buryo bwose bwavuzwe noneho ukareba ikinezeza umukunzi wawe kurusha ibindi akaba aricyo ujya wibandaho kurusha ibindi. Icyakora ngo kuba umuntu yakumva gukundwa mu buryo bumwe ntibivuze ko n’ibindi utabimukorera ariko ukibanda ku cyo yiyumvamo cyane , nk’urugero umukunzi wawe ashobora kuba yumva ko akunzwe ari uko ahawe impano ibyo ntibivuuze ko wamwima umwanya wo kuganira , kubwirwa amagambo meza n’ibindi byose biruzuzanya. Ibitekerezo bya benshi mu bagerageza gukundana byemeza ko urukundo rwakonje ndetse rutakibaho kuko rugendana n’inyungu, ku buryo hari n’abakorerana ibi bimenyetso byurukundo barikiye inyungu z’amafaranga cyangwa ubundi butunzi.

Umwanditsi, Gary Chapman
 Yanditswe na Sarongo/Richard/Muhabura.rw"
14,urukundo,relationship,http://muhabura.rw/amakuru/urukundo/article/perezida-kagame-yashimiye-girihirirwe,Perezida Kagame yashimiye Girihirirwe," Girihirwe Fabrice w’Umunyabugeni  yashushanyije Perezida Paul Kagame amushimira uruhare rukomeye yagize mu guha rugari urubyiruko mu iterambere ry’igihugu.
 Girihirirwe w’imyaka 20 y’amavuko yatangariwe na benshi mu babonye igihangano cye ndetse hashize iminsi abakoresha urubuga rwa Twitter na Facebook bahererekanya inkuru y’uko ‘hari umunyempano washushanyije Perezida Kagame wifuza ko bahura’.
Umukuru w’Igihugu amaze kubona igihangano cya Girihirwe, yamwandikiye kuri Twitter amubwira amushimira. Byabaye ikimenyetso cy’uko uyu munyabugeni yakabije inzozi yari amaranye igihe.



Girihirwe Fabrice w’Umunyabugeni  yashushanyije Perezida Paul Kagame amushimira uruhare rukomeye yagize mu guha rugari urubyiruko mu iterambere ry’igihugu.

Yanditswe Chief editor/Muhabura.rw
"
14,urukundo,relationship,http://muhabura.rw/amakuru/urukundo/article/dore-amwe-mu-marenga-wakoresha-ugatuma-umuntu-agukunda,Dore amwe mu marenga wakoresha ugatuma umuntu agukunda byihuse," Hagendewe ku bivugwa mu gitabo cya Lowndes, dore amwe mu marenga wakoresha ugatuma umuntu agukunda byihuse.  Benshi ntibita ku mikoreshereze y’amarenga (body language), nyamara ugendeye ku gitabo cya Leil Lowndes yise “How To Talt To Anyone” ugenekereje mu Kinyarwanda bivuga “uko wavugisha buri wese”, ushobora kubona uko wakwigarurira umutima w’umuntu mu kanya gato utavuze ijambo na rimwe. Hagendewe ku bivugwa mu gitabo cya Lowndes, dore amwe mu marenga wakoresha ugatuma umuntu agukunda byihuse. 1.Inseko nziza Uyu mugabo Lowndes agaragaza ko atari byiza gusekera umuntu ukimusuhuza ako kanya; ngo iyo ubikoze bishobora guha amahirwe n’abandi bari aho bakamenya icyo ugambiriye. Uburyo bwiza bwo gutwara umuntu ukoresheje inseko ni ukwitonda, ukamureba mu maso nk’isegonda hanyuma ukareka mu maso hawe hagataha umucyo ukamusekera inseko nziza, bimwe Abanyarwanda bavuga ngo “Araseka amasaro agaseseka”. N’ubwo iyo nseko itamara amasegonda menshi, izemeza uwo muntu ko koko ari we igenewe. Ku bwa Lowndes ngo inseko nziza ishobora kukongerera ubutunzi n’icyizere abantu bakugirira. 2.Reba mu maso uwo muvugana
 Igihe uvugana n’umuntu, mera nk’aho amaso yawe amuteyeho, kabone n’ubwo yaba yarangije kuvuga, ntukarebe hirya uko wiboneye. Niba wumva ushaka kuba wareba ku ruhande bikore witonze kandi gahoro, kugeza igihe amaso yanyu atandukaniye. Ushobora no kugerageza kubara inshuro uwo muri kuvugana ahumbya. Ibi byagaragaje ko ababikora bakundwa cyane na bagenzi babo. 3.Gutumbera umuntu Iyo uri mu bantu benshi, ku bw’amahirwe ushobora kubona umuntu ukumva uramwishimiye, murebe umutumbere utitaye ku muntu uri kuvuga. Iyo umurebye cyane n’ubwo yaba ari kumva ibivugwa, ahita abona neza ko umwitayeho birenze cyangwa se wamwishimiye. Gusa ugomba kumenya ko gutumbera umuntu cyane bishobora kumutera isoni mu bandi. Ugomba kureba uvuga ariko yaba atari kuvuga ingingo zikomeye ugatumbera umwe wishimiye. 4.Garagaza urukundo nk’urwo ugaragaza ku mwana muto
 Abantu bose bita cyane ku buryo bitwara iyo bahuye n’abandi bwa mbere. Iyo uhuye n’umuntu bwa mbere igire nk’aho ubonye akana gato gateye amabengeza umugaragarize urukundo rutagabanyije, mbese nk’urwo waha akana gato kaje gakambakamba kakuririra ku birenge byawe. Urugero: Ushobora kubwira umuntu muhuye bwa mbere uti “Yo! Uri igitangaza”. 5.Gabanya ubukubaganyi no kwikorakoraho Niba wifuza ko abantu bakugirira icyizere, gerageza kugaragaza kudakubagana cyane igihe uganira nabo. Tuza, wigira ubwoba, wizenguruka cyane cyangwa ngo ushishure/ ushwanyaguze ikintu ufite. Lowndes avuga ko gukomeza kwikorakoraho nko mu maso, ku zuru, ku kananwa, ku munwa n’ahandi bishobora gutuma batekeraza ko ushobora kuba uri kubabeshya cyangwa utifitiye icyizere. Gerageza kureba uwo muvugana umugaragarize ko ibyo uri kumubwira ubishyizeho umutima kandi ubifite mu biganza byawe. 6.Irinde kuzinga umunya Uburyo wifata mu bantu ni yo ntsinzi ya mbere. Irinde kuzinga umunya mu maso uhorane isura icyeye. Uko winjiye mu muryango jya utunguka ku bo usanze ucyeye mu maso. 7. Muraho nshuti
 Nuhura n’umuntu bwa mbere, ifate nk’aho ari inshuti yawe ya kera, ibi bituma ibyiyumvo byawe kuri we byiyongera kuva ku ndoro yawe kugeza ku mano. Icyiyongera kuri ibi ni uko iyo ukoze nk’aho wakunze umuntu, ubwo buhanuzi bugusohoreramo ugasanga watangiye koko kumukunda. Ibi bivuzwe haruguru nubyitaho, ukagerageza gukoresha amarenga, ukirinda kuvuga menshi, ushobora gusekerwa n’amahirwe yo kubona urukundo wifuzaga kuva kera.

 Yanditswe na Eddie/Mwerekande/Muhabura.rw"
14,urukundo,relationship,http://muhabura.rw/amakuru/urukundo/article/menya-impamvu-gusohokana-n-inshuti-zawe-uri-kumwe-n,Menya impamvu gusohokana n’inshuti zawe uri kumwe n’umukunzi wawe bigira ingaruka?," Uko isi igenda itera imbere ni nako abantu bahindura imibereho, imyumvire n´imitekerereze. Iyi mihindagurikire rero usanga iri mu buzima bwose bwa muntu kandi igakurikirana buri gice cyose aba agezemo. Binavuga ko imibereho y´inkumi n´abasore itakirir nk´iya ba se cyangwa ba sekuruza. Uko abakurambere bashatse inshuti ndetse n´abagore babo binyuranye n´uburyo bukoreshwa ubu. Ubu kubona inshuti yakubera umugore ni uguhaguruka ugakenyera ugakomeza, rimwe na rimwe ukirya ukimara. Tugaruke ku kibazo cya mbere aho neneho mu buhanga bwawe bwo gutereta bigezaho ugasaba inkumi ko wayisohokana ukinigura. Igihe mwasohotse akabari nakagereranya n´agace ´´katarangwamo imirwano´´. Ni ukuvuga ko umwe umwe aba atari iwabo undi iwabo. Nta mususu rero kukuba umwe umwe aba yabwira undi ikiri k´umutima. Ikindi ni uko ku kabari abenshi bahavuye barira bamaze kumva icyo babatekerezaho( bahaririye indobo), abandi n´ubu ntibashobora kuhibagirwa kubera ijambo ryiza bahabwiriwe. noneho rero uramusabye ngo musohokane aza ashoreranye na mugenzi we umwe cyanga benshi biba bishatse kuvuga iki? Abenshi bavuga ko mwene uwo mukobwa aba ari ´´Umukuzi w´ibyinyo´´ cyangwa se atagushaka. Gusa abantu twabajije, abakobwa batubwiye ko harin igihe umuhungu akujujubya ngo azagusohokane kandi ashaka kubikora mu rwego rw´urukundo. Bati rero kujyana na mugenzi wawe umwe cyangwa benshi ni ukumuha gasopo ngo atakubaza ibyo yishakiye byose. Ikindi ni uko hari ababikora nyine bagamije kurya ibintu by´umuhungu. Ugasanga abakobwa b´inshuti bajya ibihe byo gushaka umuhungu uzabasohokana. Aba rero ngo icyo baba bapfa ni uko ubasohokana ibindi ubundi. Abahungu bo twganiriye ngo bo barumiwe. Uvugana n´umukobwa ngo muri busohokane ngo wajya kubona ukabona aje ashoreranye na bagenzi be. Ibi kandi akabikora atitaye ku mafaranga ushobora kuba ufite kandi nawe akaza ntanayo yitwaje ngo aze gusudira. K´umuti w´ibi bamwe ngo bagiye babasiga mu kabari aho basohokeye bagatoroka batishyuye umukobwa na bagenzi be bakisuganya bakishyura, hari ngo ababakata bamaze kubona ko baje ari benshi, hari abahindura akabari, kubera umubare wiyongereye bakajya muri ndagaswi ihendutse.



Yanditswe na  Akayezu Snappy/Muhabura.rw
"
14,urukundo,relationship,http://muhabura.rw/amakuru/urukundo/article/dore-ibintu-ushobora-gukora-kugira-ngo-ubagarire-urukundo,Dore ibintu ushobora gukora kugira ngo ubagarire urukundo kandi unashimishe uwo ukunda," Dore ibintu ushobora gukora kugira ngo ubagarire urukundo kandi unashimishe uwo ukunda bityo utavaho witesha amahirwe yo gukunda no gukundwa.
 Urubuga rwa internet twifashishije tubitegura (www.anvari.org), rugaragaza ko hari ibikorwa by’urukundo bigera kuri 50 umuhungu cyangwa se umukobwa ashobora gukora kugira ngo ashimishe uwo akunda kandi binamufashe no kumva ibyiza byo kuba mu rukundo. Muri ibyo 50 twabatoranirijemo 20 bishobora kubafasha kurunga no kuryoshya urukundo rwanyu.
Ibyo bikorwa ni ibi bikurikira: 1. Mu gihe uri kumwe n’uwo ukunda, jya ugerageza kumubwira mu ijwi ryoroheje ndetse akenshi  nujya kumubwira akantu gasekeje cg se k’ibanga ujye  ukoresha kumwongorera, ngo kuko ibi bituma yumva ibizongamubiri n’itandukaniro riri hagati yawe n’abandi. 2. Gerageza kumufata mu kiganza igihe muri kumwe mugendana, ngo kuko ibi bituma akwiyumvamo cyane, akanumva ko utamuri kure. 3. Niba kandi yagusuye, muhamagare umujyane mu gikoni mutegurane ifunguro. Urugero nk’umureti, agafiriti, gukaranga ubunyobwa n’ibindi. Ibi  rero ngo biramushimisha kabone niyo mwateka ibitaryoshye. 4. Jya ukunda kumuha impano akenshi ndetse  wibande kuzihendutse cyane rwose ngo kandi ujye ureba iyo atatekerezaga ko wamuha. 5. Kora ubushakashatsi umenye umwenda akunda muyo ufite hanyuma ube ari wo wambara igihe cyose muri kumwe. 6. Numuramutsa, jya umuhobera cyane kandi umwegereye kabone niyo mwaba muherukana vuba. 7. Fata igihe umubwire mutemberane mujye ahantu kure n’amaguru kandi hitaruye nko ku mucanga, mu ishyamba n’ahandi.
. Jya ukunda kumubwira ko ari we wenyine wifuza kandi utamubeshya. 9. Fata akanya igihe muri kumwe umufate ku rutugu, umurebe mu maso  na we akurebe, mumare nk’iminota ibiri mutavuga, ubone umubwire ko umukunda nibiba ngombwa unamusome utamuteguje. 10. Kora akantu kerekana ko mukundana igihe muri no mu bantu benshi. 11. Muririmbire kabone nubwo waba udafite ijwi ryiza ngo we biramshimisha 12. Mutumire aze musangire ifunguro haba mu rugo cyangwa se muri restora. 13.Mufate akaboko umurebe mumaso hanyuma umusome ku kiganza nurangiza uhite ugishyira mu gituza cyawe mu gice guherereyemo umutima (ibi biba byiza ngo iyo bikozwe n’umuhungu). 14. Jya umusaba uburenganzira bwo kumuhamagara  kenshi. 15. Mu gihe wagize akazi kenshi, gerageza gushakisha byibura iminota mike ujye ahantu hatari urusaku hanyuma umuhamagare wibuke no kumubwira ijambo ngo “ndagukunda” (I love you). 16. Gerageza kumukorera ibintu bimwereka ko harimo ubwitange ariko wirinde kumubwira ko witanze. Wowe bikore, hanyuma we abibone utarinze kubimubwira. 17. Gerageza kumushushanyiriza ibyishimo  byo kuba ari we muri kumwe mu rukundo. 18. Mufashe kwitoza kubwirana amagambo y’urukundo mu ndimi z’amahanga 19. Mujye mukorana gahunda zimwe na zimwe nko kujyana gusenga, kureba film, umupira  n’ibindi bitandukanye ariko mwirinde kubana  ahantu hamwe ( mu gipangu kimwe). 20. Jya wibuka amatariki afata nk’ingirakamaro  mu buzima  bwe nk’itariki ye y’amavuko, iy’umubatizo we, umunsi w’umutagatifu we n’izindi kandi umwereke ko wabyibutse. 

Yanditswe na Sarongo Richard/Muhabura.rw"
14,urukundo,relationship,http://muhabura.rw/amakuru/urukundo/article/ibintu-umugore-aba-akeneye-gukorerwa-n-umugabo-mu-gihe-cyo,Ibintu umugore aba akeneye gukorerwa n’umugabo mu gihe cyo gutera akabariro," Mu bintu by’ibanze bishimisha abagore habamo kwitabwaho, guteteshwa, ariko byumwihariko iyo umugabo yitwaye neza mu buriri ntacyo wabigereranya nabyo ku mugore. Iyo umugabo abashije gutuma umugore yishima mu gihe cyo guhuza urugwiro ndetse akagera ku byishimo bye bya nyuma(Kurangiza) yumva yamuha ibyo atunze byose. Biragoye ko umugabo yashimisha umugore mu gihe cyo gutera akabariro atazi ibimunyura , ibyo aba akeneye gukorerwa n’andi amabanga anyuranye. Muri iyi nkuru tugiye kurebera hamwe ibintu 6 umugore aba akeneye gukorerwa n’umugabo mu gihe cyo gutera akabariro.  1.Kumukora aho atishyikira : Nubwo iyi mvugo isa n’izimije ariko mu gihe cy’igikorwa , umugore aba akeneye ko umugabo amukorera ahantu hatuma amera nk’ugiye mu yindi si. Buri mugore agira igice kiba kihariye gituma yumva yizihiwe. Ikimenyesha umugabo ko yageze kuri icyo gice ni uko iyo uhakoze avuga n’akari imurori kubera kwizihirwa. Ni inshingano z’umugabo gushakisha no kumenya icyo gice cyihariye cy’umugore we.  2.Kumutegura bihagije :   Abagabo benshi bakunda guhutiraho, ntibite ku gikorwa cyo gutegura umugore igihe gihagije ngo nawe abashe kugira ubushake. Abagore bakunda umugabo ubategura mu buryo bwose bushoboka. Ubushakashatsi bwakozwe n’inzobere mu by’imibonano mpuzabitsina hagati y’abashakanye, bagaragaje ko nibura umugabo aba agomba gutegura umugore we iminota hagati ya 10 na 15. Ibi ngo nibyo bituma nibura umugore agera ku byishimo bye byanyuma.  3.Kumusoma kuburyo bwimbitse : Ubu nabwo ni bumwe mu buryo bwifashishwa mu gutegurana hagati y’abashakanye. Iyo umugabo afashe umwanya agasoma umugore we kuburyo bwimbitse mbere yigikorwa nyirizina bituma umugore arushaho kugira ububobere bwinshi. 4.Igikorwa kimara umwanya: Nta mugore wishimira ko umugabo anywa amata ntayamare. Buri mugore aba yifuza ko umugabo amara iminota myinshi bahuza urugwiro. Uko igihe kiba kirekire ninako umugore agenda yumva uburyohe .
 5.Kurangiza :  Umugore aho ava akagera aba yifuza kurangiza nkuko umugabo bimugendekera. Hari abagore batazi uko kurangiza bisa bitewe n’uko abagabo babo hari ibyo baba batujuje, hari abagore bagira uburyohe ariko ntibarangize ariko hari n’umubare muto w’abagore babasha kurangiza mu gihe cyo gutera akabariro ku rugo. Ni inshingano z’umugabo gufasha umugore we kurangiza kuko nacy kiri mubyo baba bifuza ku mugabo  6.Kumushimira :    Burya ngo n’ubwo batabivuga ariko abagore baba bashaka ko umugabo mugihe igikorwa kirangiye, abashimira . Si byiza na busa ko umugabo ahita yisinzirira igihe igikorwa cyo guhuza urugwiro kirangiye. Ibi ni bimwe mu bintu abagore baba bifuza gukorerwa mu gihe cyo gutera akabariro. Niba hari ibindi uzi , shyira igitekerezo cyawe ahabugenwe. Ushobora kuba umenye ko hari ibitagenda mu rugo rwanyu. Niba hari ibyo udakorerwa(umugore) cyangwa hari ibyo utubahiriza(umugabo), byose byakemuka ari uko mugize ikiganiro kirambuye kuri iyi ngingo. Ikiganiro niyo soko yonyine yatuma umenya ibishimisha n’ibitanyura mugenzi wawe, ibyo akeneye ko uzajya umukorera. 


Yanditswe Sarongo Richard/Muhabura.rw"
14,urukundo,relationship,http://muhabura.rw/amakuru/urukundo/article/ubuhamya-yambeshye-amafaranga-kugira-ngo-mugire-umugore,Ubuhamya: Yambeshye amafaranga kugira ngo mugire umugore  nyuma aza kunyihakana," Abashinze ingo ndetse n’abakurikiranira hafi ibyazo, baremeza ko urukundo mu bashakanye ruri kugabanuka ugereranije no hambere. Rwema yivugira ko nta rukundo rukiba mu bashakana ahubwo ngo benshi baba bakuriranyeho imitungo. Ngo we Kugirango yemere kurongora umugore yamusabye ko azamuha amafaranga angana na miliyoni 5 y’u Rwanda ariko basezerana umugore atarayamuha bashakana umugabo ari ku kizere cyo kuzayabona. Umugore amaze kubona ko yabonye umugabo byemewe n’amategeko ngo yahise ahinduka umugabo yanga kumuha amafaranga yari yamwemereye. Ibi byabaye imvano y’amakimbirane mu rugo nk’uko umugabo abisobanurira Muhabura.rw yagize Ati: “umunsi wa mbere twakoze ubukwe twararwanye ndetse ananyihenuraho ko amafaranga yanyemereye atazayampa kuko icyo yashakaga yakibonye”. Nyuma yo kubyarana abana babiri umugore yataye urugo ajya kuba mu mujyi wa Kigali ndetse atwara n’ibye byose. Uyu mugabo avuga ko yasize amwibye amafaranga arenga miriyoni 3 y’u Rwanda. Nyamara n’ubwo uyu mugabo ashinja umugore we ibi byose, umugore we avuga ko amakosa ari ay’umugabo kuko yamushatse atamukunze. Yagize Ati: “ni urwango amfitiye kuko arashaka kunsenda, nansende rero atiriwe ansembya, nashake ubundi buryo bw’ibimenyetso byadutandukanya”. Avuga kandi ko n’aya mafaranga ntayo yigeze atwara kuko umugabo abeshya atigeze ayagira. Rwamuhizi  nawe wubatse avuga ko asanga ingo z’iki gihe nta rukundo rukirangwamo kuko bashakana batarigeza bamenyana. Ati “abana b’iki gihe basigaye bahurira mu muhanda ejo ukumva ngo bafite urugo! Wambwira ute ko urwo rugo rwaramba? Icya mbere ntimuba muziranye neza mu mico”. avuga ko urukundo mu ngo rwagabanutse ugereranije no mu myaka ishize. Ati “cyera hari urukundo, ubu nta rwo mbone pe umugore ntakiri umugore mbona ariho bipfira”. Akomeza avuga ko ubu abagore bamwe bataye inshingano zabo z’urugo ari nayo ntandaro y’ibibi biba byinshi mu rugo. Ati: “umugore ntakimenya kwicisha bugufi, simvuze ko akwiye kwica ngo akubitwe ariko yorohe kandi amenye inshingano ze. Abagabo benshi ntibakihanganira imyitwarire y’abagore babo”. Abahanga mu mibanire mu muryango bemera ko amakimbirane mu ngo zimwe na zimwe ashobora gutera bamwe mu rubyiruko kudashamadukira gushinga ingo. Minisiteri y’uburinganire n’iterambere ryo mu muryango ishishikariza umugabo n’umugore gushakana bashingiye ku rukundo kuko ngo iyo bitabaye ibyo urugo ruhoramo amakimbirane ndetse ko biragoye ko rwaramba. Mu gihe amakimbirane yakunze kugaragara ko agira ingaruka ku rubyaro rwo mu muryango ukimbirana, birasa n’aho aya makimbirane ashobora kugira ingaruka ku rubyiruko rw’igihugu muri rusange.

Yanditswe na Sarongo Richard/Muhabura.rw"
14,urukundo,relationship,http://muhabura.rw/amakuru/urukundo/article/menya-ibintu-7-by-ingenzi-biranga-umugore-ukunda-umugabo-we,Menya ibintu 7  by’ingenzi biranga umugore ukunda umugabo we !," Iyo umugore akunda umugabo hari imyitwarire simusiga imuranga haba mu buryo yitwara kuriwe n’ibikorwa akora. Dore bimwe mu bintu by’ingenzi biranga umugore ukunda umugabo we : 1.Yumva akumbuye umugabo we nyuma y’igihe gito : Iyo umugore ankunda umugabo we uzasanga igihe adahari yumva amukumbuye umunsi umwe udahari akumva wamubererye igihe kirekire. 2.Ahora ashaka udushya yakorera umugabo we ;  iyo umugore akunda umugabo we uzasanga aharanira kugira udushya akorera umugabo we kugirango arusheho kumukunda. 3.Akunda umugabo we mu bibi no mu byiza : Iyo umugore akunda umugabo we bya nyabyo ntabwo ahindurwa n’ibihe uko byagenda kose amwereka ko amukunda haba mu bihe bibi no mu byiza. 4.Ahora yumva umgabo we ariwe w’imbere : Umugore ukunda umugabo we uzasanga ariwe agira nyamabere mu buzima bwe bwa buri munsi no mu bikorwa akora. 5.Akora ibintu bituma umugabo we arushaho kumwiyumvamo : umugore ukunda umugabo we uzasanga akora ibintu niyo byaba bito bituma umugabo we arushaho kumwiyumvamo. nko kumutekera ibiryo akunda, kwambara imyenda akunda kugirango amushimishe, .. 6.Igihe yishima kurushaho ni igihe aba ari kumwe n’umugabo we :  Niba igihe wumva wishimye kurushaho ari igihe uri kumwe n’umugabo wawe ni kimwe mu bimenyetso bigaragaza ko ukunda umugabo wawe by’ukuri. 7.Ashyigikira umugabo we mu ntego afite : Umugore ukunda umugabo we uzasanga aba amushyigikiye akanamufasha kugera ku ntego ze. Uzasanga ashishikazjwe no kumugira inama y’icyatuma agera ku iterambere riruseho. Ibi ni bimwe mu bintu biranga umugore ukunda umugabo we. Niba wumva hari ibyo udakora rero gerageza kugirango urukundo rwanyu rurusheho gutera imbere.

 Yanditswe na Sarongo Richard/Muhabura.rw"
14,urukundo,relationship,http://muhabura.rw/amakuru/urukundo/article/abasore-batangaje-impamvu-zituma-batinda-gushaka-abagore,Abasore batangaje Impamvu  zituma batinda gushaka Abagore," Hari abasore barengeje imyaka 38 batinze kurongora, bigatuma abantu bibaza impamvu badashaka ngo nabo babe abagabo rimwe na rimwe inshuti n’abavandimwe babo ugasanga bahora babaza impamvu badashinga ingo. Bamwe mu basore bari muri iyo myaka, abagabo bashatse batinze n’abakobwa baganiriye na Muhabura.rw batubwiye impamvu zibitera n’ubwo bamwe bikururwa n’impamvu bwite ariko zose wabumbira muri izi eshanu zikurikira. 1.	Kubura ubushobozi bwo kubaka ndetse no  gukora ubukwe Abo twaganiriye bahuriza ku mpamvu y’ubushobozi buke bwo gukora ubukwe no kwita ku rugo nyuma yo gushaka umugore. Bemeza ko muri iyi minsi, ubukwe buhenda bugakorwa n’umugabo bugasiba undi. Umugabo witwa Karerangabo Ananias  avuga ko ubukwe buhenze  cyane mu mijyi kuko busaba amafaranga menshi kandi abo basore baba bashaka gukora ubukwe nk’ubw’ abandi ariko amikoro akababera imbogamizi. 2.	 Kugira ubwoba  inshingano z’urugo Bamwe mu basore batinya gushaka kubera gutinya inshingano z’urugo zirimo kwita ku muryango wawe awushakira ibyo ukeneye byose, gutanga ibisobanuro igihe cyose ku wo bashakanye n’ibindi. Ngo hari abasore bagira ubwoba bw’izo nshingano bakaba baretse gushaka kugira ngo badahura n’ibyo bibazo bityo bakinjira mu myaka hafi mirongine ndetse no kurenga. Igihe kiragera bakarongora kubera igitutu cy’abantu ahanini kubera ko gushaka bisa nk’itegeko ry’umuryango, aho utarashatse afatwa nk’umuntu wayobye.  Karekezi Didas  wubatse ahamya ko abo basore batinya ibibazo by’urugo kandi umugabo wese aba umugabo ari uko ahanganye n’ibibazo., ikindi batinya ningo zikigihe zisenyuka umunsi k’uwundi 3. Kubengwa igihe cyo kurongora cyegereje
 Umusore wakunze cyane umukobwa ateganya kuzabana na we ubuzima bwose akabimubwira bakabwemeranwa, bagatangira imyiteguro yo kubana ngo iyo amubenze ibyo bakunda kwita deception mu rurimi rw’amahanga, umusore ata umutwe ibyo kurongora akabirambika hasi. Nk’uko abasore bakunda kurongora bari mu myaka 30 kuzamura, bituma yinjira mu myaka ya za 35 ndetse na 40 atarabenguka undi mukobwa. Ibyo biterwa n’uko nta kindi cyizere agirira undi mukobwa uwari we wese; nk’uko Byimana eric abyemeza. Yagize ati: “Iyo ukundanye n’umukobwa imyaka irenga ibiri kugeza no kuri itandatu, uba umwiyumvamo kurusha na mama wawe kandi umwizera kurusha abandi bantu bose, iyo agukase utakaza icyizere cy’undi mukobwa wese ukumva abakobwa urabazinutswe.” Undi twaganiriye witwa Mbonimpa  yemeza ko iyo umukobwa akubenze washakaga kumurongora ufata akaruhuko “pause”. Ati: “Iyo umukobwa (fiancée) akwanze ufata akaruhuko ukumva nta wundi mukobwa wakunda ukundi bigakurizamo gutinda gushaka.” 4.	Kwishora mu  Gukora imibonano mpuzabitsina bakiri abasore Igikorwa cy’imibonano mpuzabitsina cyari umwihariko w’abashakanye na ho abasore n’inkumi bakirinda kwishora mu busambanyi kugeza bashatse. Ibyo byahinduye isura muri iki gihe, abasore ntibakigira amatsiko yo kurongora kuko bakora imibonano mpuzabitsina nk’abagore n’abagabo bashatse. Kansime  avuga ko abasore batakigira amatsiko yo gushaka ngo bamenye icyo abagabo n’abagore babarushije kuko imibonano mpuzabitsina bayikora hafi ya buri gihe kandi n’abakobwa batandukanye. Yabivuze ati: “Muri iki gihe urubyiruko usanga ruri mu busambanyi cyane, kera umuntu yarongoraga avuga ati ngiye kureba icyo abandi bandushije … ngo none aho udukingirizo twaziye umukobwa akora imibonano mpuzabitsina nta cyo yikanga.”
 5.   Gushaka kurya ubuzima (Gukunda kurya iraha) Rwamuhizi asobanura ko abasore batinda baba bagishaka kurya iraha ntibasibe mu tubyiniro dutandukanye, guhora mu ngendo zo gutembera yaba mu gihugu no hanze yacyo, kwambara neza kandi bihenze n’ibindi. Iyo ufite urugo kenshi na kenshi ntibishoboka.


Yanditswe na Sarongo Richard/Muhabura.rw"
14,urukundo,relationship,http://muhabura.rw/amakuru/urukundo/article/abanyabwenge-bashyize-ibyiciro-biranga-abakobwa-babi-ni,Abanyabwenge bashyize ibyiciro biranga Abakobwa babi ni biranga abeza!," Umukobwa uteye gutya aba yujuje ibisabwa byose kugira ngo umukobwa abe mwiza ku mubiri.Aba ari mwiza, ashitura, avuga neza mbese byose aba abyujuje. Akoresha ubu bwiza ngo akurure abasore/abagabo. Akunda kuba afite inshuti nyinshi cyane z’abasore/abagabo. Aba abizi ko abantu babona ubwiza bwe kandi babimukundira,akabigenderaho agakina n’imitima yabo cyane abagabo kakahava. Ubu bwoko bw’abakobwa ntibuhazwa no gukundana n’umuntu umwe. Inama:Nubwo uyu mukobwa ashobora kuguhesha ishema mu bandi ariko ntutinda kubona ko utahira iryo shema. Aza kukureba kuko hari icyo agukeneyeho, ubundi agasa n’ukwibagiwe. Uzumva abantu babikubwira ko akundana n’abantu benshi cyangwa nawe uzabyibonera. Iyo umaze kumenya imico ye utangira gucanganyukirwa. Uyu mukobwa rero ni uwo kwitonderwa. Ni uwo gusohokana si uwo kubaka. Wikwibwira ko wazamuhindura niko ateye. Shaka ufite urukundo kuruta uko washidukira ubwiza ukazicuza.  The Nerd:Umunyabwenge

 Iki ni icyiciro cy’abakobwa baba ari abanyabwenge. Ikintu cyose aba agifiteho ibitekerezo. Ashobora kukugira inama nziza kandi zubaka. Umwanya wabo munini bawumara basoma ibitabo,bari kuri internet biyungura ubumenyi kubintu batazi,..Ntibanga kwambara neza ariko ntibabiha n’umwanya. Kuribo amasomo n’ubumenyi biza mbere ibindi bikaza nyuma. Bakunda kugira inzozi nyinshi,iyo batsinzwe nko mu ishuri bumva isi ibarangiriyeho. Nubwo uba ubona batitaye ku rukundo cyane nk’abandi bakobwa ariko nabo barakunda/bagakundwa. Inama:Niba ushaka gutereta umunyabitabo,ugomba kuba uzi kuryoshya ikiganiro kuburyo umushimisha ,ukamusetsa..bizoroha kumwegukana. Si ngombwa ko nawe uba uzi ubwenge bwinshi. Kumenya gutereta utavuga ubusa ahubwo uvuga ingingo zifatika . Numwereka ababyeyi bazamwishimira kuko aba afite imico y’umukobwa warezwe anitwara neza. Nimukundana azajya akugira inama bigufashe mu iterambere ryawe. Yavamo umufasha mwiza ariko ntago aba bakobwa bakunda umugabo watwawe n’imikino,muzajya mubipfa kuko nabo ntibabikunda. Ntagira agakungu n’abandi bakobwa/bago

The Motherly:

 Uyu nawe ajya kumera nka muberarugo.Akunda abana kandi akagira ibitekerezo biruta imyaka ye kure. Atekereza ahazaza akanamenya gupangira ubuzima bwe buzaza. Ntabwo ahubuka niyo wamugaya abigendamo gahoro. Arangwa no gutega amatwi inshuti ze iyo zimugisha inama kandi akamenya gutanga inama nziza mu gihe gikenewe. Ntibita kubyo rubanda batekereza ahubwo bakunda gukora ibintu kuburyo bwabo. Inama:Uyu nawe yakuviramo inshuti nziza ndetse n’umufasha mwiza wazakurerera abana bawe. Niba ukoze amakosa arabikubwira kandi akakugira n’inama y’icyo wakora ngo ugaruke mu nzira.Ushakanye n’umukobwa umeze gutya, ababyeyi bawe byabashimisha cyane. Ibintu bye abikora kumurongo. 13 The Adventurous:Mutemberezi. Arangwa no gukunda ibyo abahungu/abagabo bakunda. Akunda kandi agashimishwa no gutembera cyane ahantu hashya. Ntiyita ku myambarire cyane. Akunda kugira inshuti nyinshi z’abagabo kuruta iz’abagore. Mwene aba bakobwa bakunda kwisanga mu biganiro by’abahungu ndetse akabyibonamo. Inama:Gukundana n’umukobwa uteye gutya biragora. Uzahorana umutima uhangayitse kuko we yikundira abahungu/abagabo kuruta uko yisanga kubakobwa/abagore. Ugomba kwitegura kuba mukerarugendo ariko sinzi ko wamushimisha ,aba yumva yajya ahantu henshi hashoboka. Icyangombwa ni uko umenye imiterere imyanzuro ni iyawe. Kuba tubagezaho ibi byiciro ntibivuze ko umukobwa adashobora kwisanga afite imico yo mubindi byiciro ,mbese akaba yakwibona henshi.Intego ni ukwigisha abakobwa imico myiza babona kubindi byiciro. Abasore nabo bagomba kumenya guhitamo neza badashituwe n’ubwiza gusa. Ni byinshi baba bagomba kureba.


Yanditswe na Ubwanditsi/Muhabura.rw
"
14,urukundo,relationship,http://muhabura.rw/amakuru/urukundo/article/ndifuza-umugore-ariko-mbona-ntawunyitayeho,Ndifuza umugore ariko mbona ntawunyitayeho," Ni ishimiye kwandikira MUHABURA.RW, kubw’ikibazo kingoye, mpisemo  gusaba   inama abasomyi bari bumpe! kuko na bonye Muhabura ikurikiranwa n’abantu bingirakamaro  batanga inama zubaka, maze iminsi nsoma inama zigirwa abazigishije kandi nkabona bahabwa inama nzima rwose.  Muri make rero reka mbimbwire kandi mbabwire n’ikibazo mfite uko giteye Ndi umugabo  w’umupfa, mfite abana batu  bakuru kuko umuto afite imyaka 18 naho jye mfite imyaka 45 Mfite akazi nibeshejeho n’abana banjye kandi mbishyurira amashuri bitangoye, gusa tura cyaba mu bukode ntabwo ndashobora kubona ahanjye. Maranye igihe ikibazo cyo kwifuza gushaka umugore  ariko noneho muri ibi bihe ndakomerewe rwose numva ngiye guturika umutima.  Gushaka gutera akabariro gusa na rabyirinze! Abagabo b’inshuti iyo tuganiriye tukagera ku by’imibereho yanjye baranshima ngo narihanganye kuko ntashatse bakanambuza ngo nzakomeze gutyo sinzigere nshaka mfite abana nkabyikiriza ariko ku mutima siko jye mba mbyumva numva ngiye guturitswa n’agahinda ko kubaho njyenyine nta mugore mfite. Numva mwifuza rwose pe. Icyo na kongeraho ni uko abana banjye bo nta kibazo babifiteho ndamutse nshatse, tujya tuganira nkumva gushaka kwanjye ntacyo bya batwara igihe naba ntashatse uwo kuduhangayikisha cg kudusubiza inyuma. Nimungire inama kuko kwifuza gushaka !!!!!kandi ntawunyitayeho biranyishe.



Yanditswe na Chief Editor/Muhabura.rw"
14,urukundo,relationship,http://muhabura.rw/amakuru/urukundo/article/ntibavuga-rumwe-mu-gucana-inyuma-ku-bashakanye,Ntibavuga rumwe mu Gucana inyuma ku bashakanye," Bamwe mu bagore bavuga ko batishimira uburyo babanye n’abagabo babo kuko usanga babaca inyuma bamwe muri bo ntibanabigaragaze, ahubwo bakarushaho kubereka urukundo.
 Iyi mico abenshi bayifashe nk’aho bisanzwe, nyamara ngo bigabanya urukundo mu bashakanye. Umwe mu bagore waganiriye na MUHABURA.RW utarashatse ko izina rye ritangazwa yavuze ko umugabo we afite inshoreke, itabuza umugabo we kumwereka ko amaukunda kandi azi neza ko iyo inshoreke ibana n’ umugabo we. Bamwe mu bagore bavuga ko batishimira uburyo babanye n’abagabo babo kuko usanga babaca inyuma bamwe muri bo ntibanabigaragaze, ahubwo bakarushaho kubereka urukundo. Iyi mico abenshi bayifashe nk’aho bisanzwe, nyamara ngo bigabanya urukundo mu bashakanye. Umwe mu bagore waganiriye na  MUHABURA  Witwa Donath  yavuze ko umugabo we afite inshoreke, itabuza umugabo we kumwereka ko amaukunda kandi azi neza ko iyo inshoreke ibana n’ umugabo we. Uyu mugore avuga ko ntako aba atagize ngo anezeze umugabo we, igitangaje ngo ni uko n’uwo mugabo amugaragariza urukundo rusesuye.
Yagize ati:” Umugabo uguca inyuma agakomeza kukwereka urukundo!Bitera ikibazo kuko akenshi usanga hari ibyo banga kubwira abagore ngo bakosore”. Bamwe mu bafite abagabo bakora babwiye  MUHABURA.RW ko rimwe na rimwe umugabo ufite iyo ngeso abeshya umugore we ko ari mu kazi, muri shuguli zitunga urugo n’ ibindi, kandi yibereye hamwe n’inshoreke. Bavuze ko abagabo babikorana ubwenge ku buryo umugore adapfa kubivumbura. KAREMERA  ni umwe mu bagabo baba mu mujyi wa Kigali waganiriye na  MUHABURA, yagize ati: ”Si kenshi guca inyuma umugore k’umugabo bipfa kwizana, akenshi biterwa n’umugore ufite imyitwarire itari myiza ituma umugabo atishimira kubana nawe kenshi, usibye ko hari n’ababikora kubera ingeso y’ubusambanyi yababayemo karande ituma badashimishwa n’umugore umwe”. Yavuze ko n’ubwo abagabo baca inyuma abagore bishakiye atari ukubanga, kuko babashaka babakunze, ahubwo ko hari bimwe baba batuzuza uko bikwiye. Yongeyeho ko hari imico imwe n’imwe ibangamira umugabo bigatuma yishakira ahandi yerekeza, akabasha kuhagirira ibyishimo, ati: ”Hari igihe ukwifuza uwo mwashakanye kuba guke, kubera ukugenzurwa n’ umugore, rimwe na rimwe ugasanga hari amwe mu makosa n’ ingeso afite zitakunogeye, erega abagabo ntidukunda rwaserera iyo hajemo ukutisanzura , bamwe bashaka ibibanezeza birimo kugana mu kabari, cyangwa agashaka aho agorobereza agataha ananiwe yigira mu buriri atabangamiye umugore we”.
Undi mugabo utashatse ko izina rye ritangazwa yagize ati” Kubaka urugo si ugutekera umugabo cyangwa kumufurira gusa, kumwubaha, kumuhesha agaciro no kumunezeza ni ngombwa”. Yavuze ko hari abagaragaza ko bishimye ntibagaragarize abo bashakanye ko hari ibitegenda neza banga gusenya ingo, avuga ko mu miryango imwe irimo ibitagenda neza, bityo bakajya kwishakira abandi bagore ariko bagakomeza kugaragariza urukundo n’urugwiro abo bashakanye.Ibi ngo ntibivuga ko baba banga abo bashyatse. Abaganiriye na MUHABURA  bavuze ko bibuza ko wa kunda undi mu gihe uwawe atuzuje ibyo umutima wifuza byose. Siko bose babibona kuko hari abavuze ko biterwa n’irari, kutanyurwa n’uwo washatse, umurengwe, kurambirwa urugo rumwe, kurarikira abatarashaka n’ ibindi.


Yanditswe na Sarongo Richard/Muhabura.rw
"
14,urukundo,relationship,http://muhabura.rw/amakuru/urukundo/article/dore-ibintu-byagufasha-kumererwa-neza-wowe-n-umukunzi-wawe,Dore ibintu byagufasha kumererwa neza wowe n’umukunzi wawe mu ijoro ry’urukundo," Kubaka biroroha gusa gukomeza urugo bigakomera kurushaho.Muri iyi minsi uganira n’abamaze kubaka ingo bakubwira ibibazo bafite waba uri ingaragu ukumva gushaka umufasha biragenda bikuvamo.Abantu bashakana bishimanye,urukundo n’urugwiro ari byose ariko nyuma y’igihe runaka bya byishimo bikagenda biyoyoka.Aya ni amwe mu makosa ugomba kwirinda kugirango wubake urugo mwese rubizihiye. 1.ICYUMBA SI IKIBUGA CY’ABANA Mu ngo nyinshi usanga utatandukanya icyumba cy’ababyeyi ni icy’abana,yego si bibi ko abana bisanzura ku babyeyi babo ariko nanone si byiza ko bahora bikinagura mu cyumba cy’ababyeyi.Ibi bigira ingaruka kuri mwese iyo mudafashe icyemezo hakiri kare ngo icyumba cyanyu kibe ubwiru .Wakwibaza uti se byatera ikihe kibazo?Biratinda hakazagera igihe umwe cyangwa mwese yumva nta bushake bwinshi akigira bwo kubaka urugo kuko abazi ko igihe icyo aricyo cyose abana babatungura ugasanga mugombye gutegereza ijoro abana baryamye kandi wenda ubushake bwanagabanutse cyane ko urugo rutubakwa nijoro gusa. 2.WIBONA UMUFASHA WAWE NK’UMUGORE CYANGWA UMUGABO WAWE Ibi bikunda kugaragara ku bagabo.Niba amaranye igihe kinini n’umufasha we ,ageraho akumva nyine ko ari umugore yishakiye ko amufiteho uburenganzira bwose.Ibi rero si byiza .Nimugera mu gihe cyo gutera urubariro kurugo,iyibagize ko uri umugabo akaba umugore ahubwo mwifate nka kera mukirambagizanya bituma ubushake bwiyongera bityo igikorwa kikaba injyanamuntu.Nawe se umugabo usanga ntakuguguyaguya umugore,ntatugambo twiza cyangwa ibindi byatuma umugore nawe agira ubushake.Umugabo iyo atanyuzwe nibwo atangira ati “nashatse nabi” nyamara ariwe ubifitemo uruhare runini.Agafata icyemezo kigayitse cyo kujya gushaka ibyishimo mu bari bicuruza nyamara ibyishimo n’urukundo abisize iwe. Kuruhande rw’abagore naho si shyashya.Umugabo nibayaragushatse ntibivuze ko kumushimisha byarangiriye mu kwezi kwa buki.Mureshye ,umukorere ibintu bishya gusa niho rwose atazatekereza ibyo kuguca inyuma kuko aba yiteguye ko umuhishiye byinshi.Akazi si we urota karangira,hehe no kongera guhitira mu kabari! 3.WIKWIKUNDA Umuntu umwe ni we wavuze ati “ari abagabo, yaba abagore bose barabikora”.Ni byo koko kwikunda kuri kumpande zombi.Byagera kubagabo bo bikaba agahebuzo.Niba muri muburiri wishaka ibyishimo byawenyine,ngo wumve ko byose bikorwa uko ubishaka.Hari abagabo usanga rwose bategeka abagore babo uburyo bifuza,bitaba uko ubimusabye bikazamura ubwumvikane buke mu muryango,gucana inyuma bigahabwa umwanya kandi bitari bikwiye.Niho usanga SIDA yarabinjiranye kera,uretse na SIDA kandi nizindi ndwara zandurira mu mibonano mpuzabitsina ntawakwishimira kuzandura.Uburyo ni bumwe ni ikiganiro kirambuye ,ukumvisha mugenzi wawe uko ubibona ntaguhangana cyangwa se kwicecekera.
4.IRINDE IMYAMBARO ITARABUGENEWE Ntibikunze kubaho ariko hari abakora iri kosa batazi ko ari ikosa.Ugasanga umwe muri mwe araye yambaye imyenda isanzwe ijoro ryose.Nyamara birashoboka ko uwo muraranye yumva agize ubushake mu ijoro hagati,byakubitiraho imyenda wambaye bikamutera ubute.Hari imyambaro rero yabugenewe uretse ko unabishoboye warara wiyambariye umwambaro wa Adamu,bifasha cyane mugenzi wawe ndetse nawe ubwawe.
5.IRINDE AMAGAMBO AKOMERETSA Mu buriri si mu rukiko ,si naho kandi hatangirwa penetensiya.Amakosa yose ndetse nibitagenda neza murugo siho bivugirwa ,ahubwo nicyo gihe cyiza cyo kuganira koko nkabashakanye. Iyo muhise rero mwibanziriza ibibazo byo murugo,haziramo uburakari ,ntumenya nigihe wakomerekeje uwo mwashakanye bityo igikorwa nyamukuru kiba kitari bugende neza byanze bikunze kuko nyine umwe aba agitekereza kumagambo wamubwiye atamushimishije. 6.WIHUNGA IMYITOZO NGORORA MUBIRI Ibigo byinshi byashyiriyeho abakozi babo igihe runaka cyo gukora siporo.Burya si uko arya masaha abakozi bakomeje akazi umusaruro utakwiyongera,ahubwo ni uko bazi akamaro ko gukora imyitozo ngorora mubiri.Niba rero utajyaga uyikora,tangira uyimenyereze ,uretse no kuba ituma umuntu aruhuka mu mutwe,inatuma wirinda umubyibuho utifuza.Tutirengagije ko umubyibuho nawo uri mu bituma urugo rutubakwa uko mubyifuza.
7.ITE KU ISUKU nkuko gukunda.com igumya ibitangaza ngo , wakwibaza uti se ibi ni ngombwa kubivugaho?Yego ni ngombwa cyane.Abantu iyo bakiramabgizanya isuku iba ari yose ku mpande zombi.Ariko mwagera murugo bigatangira kugabanuka.Aha reka tuvuge ku bagore kuko nibo bagira umubiri uba ukeneye isuku ihagije.Ubishoboye wajya ukaraba nibura gatatu ku munsi .Ibi mbivugiye ko umugabo wawe nashaka kugira icyo akubaza agasanga nta suku bimuca intege rwose kandi akenshi hari n’igihe atabikubwira ahubwo akagucikaho buhoro buhoro wowe ukibaza icyamuhinduye kandi nyamara ari udukosa umuntu aba atahaye agaciro. Amakosa akorwa mungo ni menshi kandi ninayo avaho intandaro yo gusenya, aya ni amwe mu makosa wakwirinda gukora . www.muhabura.rw"
14,urukundo,relationship,http://muhabura.rw/amakuru/urukundo/article/ese-waba-uzi-impamvu-kubaho-utagira-umukunzi-bigira-akamaro,Ese waba uzi impamvu kubaho utagira umukunzi bigira akamaro cyane cyane ku bakobwa??," N’ubwo kubaho ufite umukunzi ari ibintu binezeza ariko akenshi usanga hari ingaruka bigira zitari nziza kimwe n’uko kwiberaho udafite umukunzi usanga nabwo hari aho biba byiza dukurikije  ubushakashatsi bwakozwe n’impuguke mu bijyanye n’urukundo ndetse n’ibitekerezo tugenda duhabwa n’abakunzi b’urubuga rwacu twabateguriye bimwe mu byiza byo kubaho mubuzima butagira umukunzi. 1.Kubaho utagira umukunzi burya bitandukanye no kuba wenyine: akenshi abantu batagira abakunzi ntago biba bisobanuye ko batagira inshuti ahubwo usanga aribo bakunze kugira inshuti nyinshi kuberako nta muntu uba abishisha ngo wenda barafashwe cyangwa bafite abakunzi. 2.Ubwigenge n’ubwisanzure:iyo akenshi umuntu avuze ngo kana ka arigenga usanga aba ashaka gusobanura ko uwo muntu ari wamuntu urangwa n’ibikorwa bibi gusa kuko aba adafite umuntu umucunga ariko aha si cyo bishatse gusobanura ahubwo ni ukuvuga ko uba ufite umwanya wo guha buri muntu wese mu nshuti zawe kuko utaba ugira ikibazo ngo umwanya munini urawuha uwo ukunda kurusha abandi kuko bose uba ubakunda mu buryo bungana .

Kubaho mumudendezo wawe ntawe ukugenzura 3.Gusabana na bose: akenshi ujya usanga nk’umuhungu mukundana yirirwa agushinja ku mucs inyuma cyangwa ukumva ahora akubaza abahungu bose muziranye ndetse n’amasano mufitanye, aho mwahuriye ibyo muba muganira n’ibindi byinshi ukumva muri wowe birakubangamiye. Ariko burya ngo ikiza cyo kutagira umukunzi ntaho uhurira n’uwo muruho wo kwirirwa usobanurira umuntu ngo uriya dupfana iki cyangwa twiganye aha n’aha. 4.Bikurinda guhora bagusaba kugaragaza kumbuga nkoranya mbuga uwo mukundana kuko burya iyo ufite umukunzi ntago ujya wemererwa gushyira cyangwa kwandika ibyo wishakiye cyangwa wumva bikurimo byose kuko uba wikanga ngo wenda umukunzi wawe yabibona nabi cyangwa mubundi buryo butari bwiza. 5.Kukijyanye no gusohokana n’inshuti zawe uba ufite ubudakumirwa kuko aha wajyana n’abahungu ijana cyangwa abo ushaka bose ntawe uzakuryoza kumuca inyuma cyangwa kukugenzura muburyo ubwo aribwo bwose.
Nubwo hari ibyiza byo kutagira umukunzi ariko ntitwakwirengagiza ko ahari ikiza n’ikibi gishobora kuhaboneka bivuze ngo hari n’ibibi byo kutagira umukunzi tuzabibagezahomu nkuru yacu itaha. By Akayezu Snappy"
14,urukundo,relationship,http://muhabura.rw/amakuru/urukundo/article/uburyo-wakora-imibonano-mpuzabitsina-n-umugore-wawe-akaba,Uburyo wakora imibonano mpuzabitsina n’umugore wawe akaba yasama inda ikazavuka ari umuhungu.," Mu bushakashatsi butandukanye bwakozwe nk’uko tubikesha urubuga rwa howwe.biz rurerekana uburyo bwo gukora imibonano muzabitsina umugore akaba yasama umuhungu. 1.Uburyo bwa mbere ni ubwo bita”D-ogg6ie style : Ubu akaba ari uburyo umugabo ahera inyuma umugore, ibi bituma mushobora gusama umuhungu,Bikaba byaravuzwe n’umushakashatsi witwa Stacy Rybckin . Avuga ko iyo ukoresheje ubu buryo igitsina cy’umugabo kinjira mucyo umugore muburyo bworoshye cyane, mugihe umugabo agiye kurangiza biba byegereye cyane amasangano y’amasohoro y’umugore kuko ubwo buryo iyo bukoreshejwe amasohoro y’umugabo aba yiruka cyane. 2.Ubundi buryo ni ugukora imibonano mpuzabitsina mpagazi : Ubwo ngo butuma intanga ngabo zihuta cyane, aho iyo intanga ngabo zitagize inkomyi nubwo igitsina gabo kiba kitinjiye cyane rwose igikorwa nyamukuru kigerwaho. 3.Ubundi buryo ni ukubarira ko umugore wawe ari mugihe cy’uburumbuke : Iyo umugore ngo ari muri iki gihe wirinda gukora imibonano muzabitsina mu minsi 4 cyangwa 5 , aha ngo ugomba kubikora muntangiro za ovulation cyangwa mu gihe cy’uburumbuke bw’umugore, noneho ya minsi uba utemerewe intanga ngabo ziba zitegereje guhura n’izingore. Ubu buryo nabwo ngo bwaba butanga amahirwe yo gusama umuhungu Ibi umuhana muby’ubuvuzi ni we wabivuze witwa Carmen Kosicek. 4.Kurya ibiribwa birimo bikungahaye kuri Carolies : Mu bushakashatsi bwakozwe muri Kaminuza ya Exeter mubwongereza, buvuga ko kuba umugore yarya ibiribwa bikungahaye kuri Carolies nabura 400 carolies k’umunsi , akarya n’ibinyampeke ngo ibi byamufasha gusama umuhungu, ibiribwa birimo Corilies havugwamo ibitoki’amafi ndetse n’imboga. 5.Guha umugabo cyane ibinyobwa bikungahaye ku ikawa : Ubu buryo ngo ushobora guha ikinyobwa gikungahaye ku ikawa umugabo wawe iminota 30 mbere y’uko mutera akabariro, bishora guha amahirwe umugore gusama umuhungu. Ibi byakorewe ubushakashatsi na Dr Shettles Ngo wowe mugore ukaba ugomba guhitamo uburyo bukorohera muri ubwo kuko ngo byaba butuma igitsina cy’umugore kitegura kurushaho kwakira intanga ngabo bigatanga amahirwe yo gusama umuhungu. Muhabura.rw"
14,urukundo,relationship,http://muhabura.rw/amakuru/urukundo/article/ibintu-bitanu-byagufasha-kumenya-niba-umukobwa-w-inshuti,Ibintu bitanu byagufasha kumenya niba umukobwa w’inshuti yawe (girlfriend) agukunda koko," Kuba umukobwa yarakwemereye ko agukunda ntibihagije guhita ubyemera nk’ukuri kuko hari igihe ashobora kubyemera bitewe n’inyungu akubonamo . Ugomba rero kubanza ukitonda ugashishoza, ukareba ko agukunda koko . Dore bimwe mu byakugaragariza ko girlfriend wawe agukunda bya nyabyo:  Yifuza kukuba hafi iteka Ahora iteka ashaka kuba hafi yawe, igihe mutari kumwe akakwandikira akubaza amakuru cyangwa se akaguhamagara ntarindire ko ari wowe umuhamagara gusa; ahanini uzumva akubaza niba wageze mu rugo mu gihe ukora cyangwa se uri umunyeshuri. Aba yumva kandi ashaka kumenya uko wiriwe, mbese uko umunsi wakugendekeye. Umukobwa ugukunda kandi uzumva yishimira kumenya gahunda zawe no kumenya ibyo utegenya gukora mu minsi y’ikiruhuko nka week-end . Nawe kandi arakureka ukamenya amakuru ye ndetse nawe ubwe ukamumenya. Bene uyu mukobwa ntashobora kwibagirwa kuguhamagara cyangwa kukuvugisha ku itariki y’agaciro mu buzima bwanyu. Muri make, agerageza kumarana nawe igihe kirekire.  Akwereka umuryango we n’incuti ze Uru aba ari urukundo rwuzuye kandi ni iby’agaciro mu gihe umukobwa afashe icyemezo cyo kukwereka ababyeyi be cyangwa abandi bantu bo mu muryango we ndetse n’inshuti ze za hafi adashatse kukugumisha mu kigare kimwe. Uyu mukobwa kandi ngo aba ashaka kugushyira hafi ye kugira ngo ukomeze umwiyumvemo ku bundi buryo. Ikindi umukobwa ugukunda yishimirako buri muntu amenya ko muri kumwe kandi akavuga ko mukundana uri inshutiye ya mbere ( boyfriend).  Ikindi kizakubwira umukobwa ugukunda ni uko azaba ari umukobwa wihagararaho kandi ugufitiye icyizere Umukobwa nk’uyu aguha umwanya wawe wo gusohoka n’inshuti zawe kandi ntibimutere ikibazo. ubundi azagera aho ategure kuza kukureba ari kumwe na bagenzi be. Ubushuti bufite icyizere bumara igihe kinini, buraramba kandi bukagenda bwaguka; ni ukuvuga ko umukobwa ukwizera akenshi aba anagukunda.  Umukobwa ugukunda rimwe na rimwe aragufuhira Kuba umukunzi wawe agufuhira ntibizagutere ikibazo kuko burya iyo abagore bafushye bihita bigaragarira buri wese . Gufuha ntabwo ari ikimenyetso cy’urwango ahubwo ni urukundo rwinshi aba yifitemo; ni ukuvuga ko gufuha ari ikimenyetso cy’urukundo. Nubona ikintu cyose uzakora kitababaza umukobwa mukundana cyangwa se ukabona atajya agufuhira na gato, uzamenye ko uwo mukobwa atakwitayeho .  Azakwibwirira ko agukunda Ubundi ngo mu mibereho y’abakobwa hari amagambo abagora gukoresha nko kubwira umuhungu ko amukunda. Niwumva rero abivuze uzamenye ko byamuvunnye cyane . Burya umukobwa utagukunda by’ukuri ntiyapfa kubumbura umunwa we ngo akubwire ko agukunda yumva mu byiyumviro bye atari ko bimeze. Umukobwa rero uzakubwira ko agakunda uzamenyeko nta n’ikibazo yagira isi yose imenye ko agukunda; mbega aba akwishimiye anishimiye kuba ari kumwe nawe. Niba rero ufite umukobwa wita ko ari inshuti yawe (girlfriend) ,ugasanga mu bimenyetso tuvuze haruguru nta na kimwe afite cyangwase akugaragariza menya ko atagukunda na buhoro ahubwo urebe uburyo wabona undi ugukunda kandi ubikwereka mu bikorwa no mu magambo. By Akayezu Snappy"
14,urukundo,relationship,http://muhabura.rw/amakuru/urukundo/article/impamvu-10-zitera-gutandukana-kw-abashakanye,Impamvu 10 zitera gutandukana kw’abashakanye," Ku isi hose hari ikibazo cy’ingo zisenyuka zitamaze kabiri aho usanga abantu babana bakundanye nyuma y’igihe gito bagahita batandukana. Mu bushakashatsi bwakozwe na Cosmo cyandikirwa mu Bwongereza, bwagaragaje ko ku bagore 1400 bose babajijwe berekanye impamvu z’ingenzi zituma ingo zisenyuka. Izo mpamvu ni izi uhereye ku ya 10: 10.Guhuza ibitsina kw’abashakanye: Ingo15.7% zisenywa n’ibiba bitagenda neza mu guhuza ibitsina kw’abashakanye. 9.Ibibazo biterwa n’imiryango n’inshuti: Ingo18.9% zisenywa n’ibibazo bituruka ku miryango y’abashakanye n’inshuti zabo. 8.Kutabana kw’abashakanye: Ingo 20.2% zisenywa n’uko abashakanye umwe aba atabana n’undi bitewe ahanini n’akazi. 7.Kuba umugabo adafite umwuga ufatika: Ingo 20.6% zisenywa n’uko abagore baba batihanganiye kuba abagabo babo nta mwuga ufatika bakora. 6.Kutitanaho: Ingo 21.1% zisenywa n’uko hari igihe umwe mu bashakanye aba atakitaye ku wundi. 5.Gushaka kubaho mu bwigenge: Ingo21.1% zisenywa n’uko abashakanye umwe aba ashaka kwigenga. 4.Kuba badakwiranye: Ingo 29.1% zisenywa n’uko umwe mu bashakanye iyo amaze kumenya undi neza asanga atari we yaremewe, akabona batari bakwiranye agahitamo kumusezeraho. 3.Kutizerana: Ingo 29.7% zisenywa n’uko abashakanye baba batizerana cyangwa batabwizanya ukuri. 2.Gucana inyuma: Ingo36.6% zisenywa no gucana inyuma kw’abashakanye. 1.Kuba batagishaka gukundana: Ikiza ku isonga mu gusenya ingo nyinshi zisaga 39.7% ni uko abashakanye baba batagishaka gukundana bagahitamo gutandukana. Izi ni impamvu z’ingenzi ariko buriya bushakashatsi bwagaragaje n’izindi mpamvu nyinshi zishobora gusenya ingo; nko kuba abashakanye badakunda ibintu bimwe, n’izindi. www.Muhabura.rw"
14,urukundo,relationship,http://muhabura.rw/amakuru/urukundo/article/uyu-namugiriye-impuhwe-muzana-iwange-muha-akazi-none,Uyu namugiriye impuhwe muzana iwange muha akazi none amaherezo aransenyeye kubera kugira ineza kwange," Umwe mubakunzi b’urubuga rwacu www.muhabura.rw yaganiye natwe adusaba ko twazifashisha abakunzi ndetse n’abasomyi ba muhabura.rw maze tukamugira inama kubw’ikibazo amaranye iminsi yarabuze umuti wacyo, ni muri ubwoburyo twabasabaga kuba mwadufasha kugir’inama uyu muvandimwe wacu watubwiye ko yitwa SIFA utuye mumajyaruguruy’igihugu cyacu.
Nkuko yabitubwiye mu magambo ye yaratangiye ati : “amazina yange ni Sifa nkaba  ntuye mu majyaruguru rero nabasabaga ko mwangira inama  mubinyujije kubasomyi b’urubugarwanyu. Ubusanzwendi umu maman w’imyaka 38, nkaba maze imyaka isaga 12 yose mbana n’umugabo wange twasezeranye imbere y’amategeko n’imbere y’Imana, muri iyomyaka tumaranye yose dufite abana bagera kuri babiri uw’imfura afite imyaka 9 naho umukurikira akagira imyaka 5. Ikiyongera kuri ibyo ni uko urugo rwacu turi abantu bifashije mbese dufite buri kimwe cyose umuntu ashobora gukenera ari umrugo iwe kuko ari ngwee mfite akazi keza ndetsen’umugabo wange afite akazi.
Mu mezi nk’atatu ashize nari mfite umwana w’umuhungu nakoreshaga murugo gusa kubera ko yari asan’ukuze yaje gusezera ku kazi aragenda ubwo biba ngombwa ko nshaka undi wo kumusimbura cyane ko ntajyaga nkunda gukoresha abakozi b’abakobwa ariko sinzi shitani yanteye aho yaturutse bituma umwe mu ba maman dukorana andangira umukozi ariko w’umukobwa gusa usan’aho akuze ariko nyine uri mukigero cy’imyaka 19 na 21, ubwo rero nara muzanye atangira akazi ariko nyine nkajya mbona umurava akorana n’uburyo njya kuva ku kazi ngasanga yamaze gutunganya imirimo yose yo murugo kuburyo nange nageraga aho nanyura munzira ntaha ngahura n’akenda keza nkaka gura nkakamuzanira mbese numva arink’umwana wange neza. Gusa umugabo wange nabimubwira ho nawe nkabona arabikunze ntakibazo, rero rimwe nibwo umugabo wange yaje kubona ikiruhuko cy’iminsi ibiri ubwo nyine yirirwaga murugo nataha ngasanga nta kintu na kimwe umukobwa yakoze kuburyo nageraga murugo akaba ari nge ujya mu mirimo yo guteka nabibwira umugabo wange nkabona ntago abyitaye ho ahubwo akambira ati “ndeke kumutesha umutwe arananiwe”.
Ubwo sasa ya minsi ibiri yaje kurangira nyuma yaho umugabo akajya ku kazi nk’uko bisanzwe gusa ngwee kuko dufite imodoka imwe umugabo niwe uyijyana kuko akorera kure naho ngwee nkunda gutega tax voiture. Ariko umugabo niwe ujya ku kazi mbere yange, gusa naje gutungurwa rimwe ubwo najyaga ku kazi nkagera mu nzira ngasanga nibagiwe zimwe mu mpapuro z’akazi nari naraye ntahanye ubwo rero nagarutse imuhira mpageze nsanga imdoka iri murugo kandi nari nziko umugabo wange yagiye ku kazi mbere yange ndetse atigeze ambwira ko yagarutse murugo. Ubwo ninjiye munzu nsanga mucyumba cyange harakinguye ariko nta muntu urimo sasa ninjiye mu cyumba cy’uruganiriro nsanga nta muntu urimo nibwo nahise njya mucyumba cy’abana bange kuko ubusanzwe sinjya ninjira mucyumba cy’abakozi nageze mucyumba nsanga abana bararyamye ngaruka mpamagaye wa mukobwa w’umukozi yanga kunyitaba nkomanze kurugi numva hakingiye mo imbere nkomanze cyane numva umugabo wange arambwiye ati “wa mugore we reker’aho utamena urwo rugi iyi nzu si wowe wayubatse. Kuva ubwo nahise nsubira ku kazi n’umujinya mwinshi ariko nirinda kubibwira abo dukorana kuko numvaga bashobora kunseka gusa naratashye ngeze murugo mbwira uwo mukobwa nti nonaha zinga utwawe utahe gusa nkimara kubimubwira yahise anseka cyane arangije arambwira ati ahubwo urebye nabi waruvamo mbere yange, ubwo nahise numirwa umugabo aje mbimukojeje arambwira ati “uramenye ntuzigere ugira n’igitekerezo cyo kwirukana uriya mukobwa utazagenda mbere ye.
None bavandimwe ubu nsigaye ndarana n’abana bange umugabo nawe ntakirara mu cyumba asigaye  aza agahita ajya mu cyumba cy’uwo mukozi ubumbese nta mahoro na makeya ngifite no kujya ku  kazi sinkibishobora nsigaye  nirirwa murugo ntekeye abana bange kuko uwo nyamukobwa ntiyakwiteza Imbabura mbese ubu nkeneye inama zanyu n’uburyo nakwikura muri iki kibazo.  Murakoze  @Sifa Akayezu Snappy"
14,urukundo,relationship,http://muhabura.rw/amakuru/urukundo/hari-inzira-zagufasha-kwereka,Hari inzira zagufasha kwereka umuntu w’inshuti yawe ko umukunda:," 1. Mufate neza mu buryo bwose bugushobokeye,
2. Fata umwanya uhagije wo kumuvugisha,
3. Musangize amwe mu mabanga y’ubuzima bwawe,
4. Niba muri kumwe ukabona asa n’ufite imbeho, igomwe umuhe umupira cyangwa furari wambaye, umwereke ko adashobora kubaho nabi igihe cyose uhari,
5. Musome kenshi igihe muri kumwe neza kandi gahoro,
6. Muhobere igihe umukumbuye cyangwa ushaka kumwereka ko ari uw’agaciro, burya hari udukorwa duto tuvuga kurusha amagambo,
7. Mufate mu ntoki umureba mu maso,
8. Sekana na we kandi umufashe kugira ibihe byiza bitewe n’ibyo akunda,
9. Rimwe na rimwe, nta yindi mpamvu ibiteye, jya umutumira ahantu atari asanzwe azi, umwereke ibintu bishya atari asanzwe abona kenshi kuko iyo umuhoza mu bintu bimwe bigera aho bikamurambira,
10. Jya umutumira igihe uri kumwe n’inshuti zawe. Erega arifuza kukugirira icyizere no kwisanzura mu nshuti zawe ndetse no kubona ko na zo zimwishimiye ndetse no kugira ngo abone ko umufite mu mishinga.
11. Kenshi jya ukunda kumufotora no kwifotozanya na we kuko abakobwa burya bakunda amafoto cyane, cyangwa umukorere CD iriho amafoto yanyu, aho ushobora no kuyaherekezanya uturirimbo tw’urukundo uzi ko akunda, cyangwa dufite icyo tubibutsa mwembi.
12. Rimwe na rimwe, jya ugirana na we gahunda zindi zitari iz’ urukundo, mushobora nko gukorana imishinga ibyara inyungu, gukora nk’igikorwa cyo kujya gusura abarwayi kwa muganga nko ku cyumweru, kujya gutemberera ahantu nko mu giturage, mwaba mwigana mugakorana Etude n’ibindi.
13. Nakubwira ko agukunda, jya ubimusubirishamo kenshi, umwereke ko kuba yaraguhaye urukundo ari ikintu uha agaciro gakomeye mu buzima bwawe !
14. Niba muri kumwe n’inshuti ze zikamwereka cyangwa zikamubwira ko zimukunda cyangwa ko zimwitayeho kukurusha, jya ubihakana umuhobera cyane umwiyegereza, umubwire ko urukundo umufitiye nta n’uwabasha kurupima, ibi bituma yumva akunzwe cyane kandi bimurinda kumva ko hari undi muntu n’umwe yakurutisha mu buzima bwe.
15. Buri gihe ni yo byanaba buri kanya yewe, jya umuhobera cyane umwiyegereze, ubundi umwongorere ko umukunda. Mu nkuru y’ubutaha tuzagaruka noneho ku buryo umukobwa yakwereka umuhungu ko amukunda Taget9@yahoo.com"
14,urukundo,relationship,http://muhabura.rw/amakuru/urukundo/ibintu-by-ingenzi-umusore-agomba,Ibintu by’ ingenzi Umusore agomba kuba afite kugirango inkumi zimukunde," N’ubwo bisanzwe bizwi ko buri wese agira ibyo akunda bitandukanye n’iby’abandi, hari bimwe mu bintu bigagara ko ari iby’ibanze ku musore w’umunyarwanda ngo akundwe n’abakobwa ndetse bifuze ko banarushingana bakibanira akaramata. 1. Kuba umusore afite akazi Nk’uko benshi mu nkumi babyitangarije, bagize bati umugabo akwiye kuba umutware w’urugo kandi akaba anafite ubushobozi bwo kurutunga n’ubwo n’umufasha we aba agomba kumufasha ariko ngo ""Nta Je t’aime inzara igutema amara"" burya nta mukobwa wakwifuza kubana n’umusore nawe ubwe nta buzima yifitiye. Akazi rero cyangwa aho akura nicyo cyumvikana aho. 2. Ubunyangamugayo no kwiyubaha N’ubwo umusore yatunga ibya Mirenge burya iyo ari umunyamanyanga, ari umusambanyi, agira umwanda cyangwa atazi kwiyitaho nko mu myambarire, ibyo byose bituma nta nkumi imwifuzaho ko yayibera umugabo. Bivuga rero ko umusore ugaragara neza kandi wiyubaha ariwe nzozi z’umukobwa wifuza uwo barushingana. 3.Imibanire no gusabana n’abandi Nta gushidikanya ko umusore uzi kuganira, gusetsa no gukora utundi tuntu dushimisha benshi akundwa n’abakobwa batari bake. Ibi kandi ni ho hanagaragara imitoma no kuryoshyaryoshya mu magambo bityo umukobwa akabonamo umusore nk’uwashobora gutetesha no gususurutsa urugo rugahoramo akanyamuneza. 4.Kuba umuntu uzi gufata ibyemezo no gushyira mu gaciro Nk’uko umugabo ari umutware w’urugo, ni ngombwa ko agira ubushobozi bwo kwifatira ibyemezo no kuba ashyira mu gaciro ku buryo ashyira buri kintu mu mwanya wacyo, akagira gahunda kandi akagaragaza ibitekerezo byateza urugo imbere. Burya kandi ngo no kugira igitsure kidakabije ku mugabo abakobwa/abagore batari bake barabikunda. 5.Kugira inzu yo kubamo Iki cyo gikunze kugaragara ku basore bo mu byaro hirya no hino mu Rwanda hose. Ku nkomi zo mu cyaro ndetse kugira inzu nicyo kibanze ku musore wifuza ku rushinga kuko binamenyerewe ko buri wese aba mu nzu ye, bitandukanye no mu mujyi aho usanga abenshi bibera mu nzu bakodesha. Gusa no mu mijyi cyane cyane iyo mu ntara, abakobwa benshi ntibishimira kuba babana n’umusore udafite inzu bakajya bahora babunza akarago. Gusa ku bo mu mijyi ikomeye hano mu Rwanda nko mu mujyi wa Kigali ho icy’ingenzi ni ukuba umusore afite akazi kuburyo afite ubushobozi bwo gukodesha inzu yo kubamo n’ubwo nyine kubafite inzu zabo bwite biba ari akarusho. Olivier Ndikumana"
14,urukundo,relationship,http://muhabura.rw/amakuru/urukundo/article/remera-bamwe-mu-bakobwa-bemeza-ko-amafaranga-ari-cyo-kintu,Remera: Bamwe mu bakobwa bemeza ko amafaranga ari cyo kintu cya mbere bakundira abahungu," Amafaranga, imodoka, kwitabwaho, kwambara neza n’inzu ni bimwe mu bintu bamwe mu bakobwa batuye i Remera  bakundira abahungu cyangwa abagabo. Bamwe mu bakobwa batandukanye batuye mu gace ka Remera  mu mujyi wa Kigali, bemeza ko amafaranga ari cyo kintu cya mbere abakobwa bahatuye bakundira abahungu.  1. Amafaranga Abenshi mu bakobwa basabwe na MUHABURA.RW  kugaragaza urutonde rw’ibintu 5 bashingiraho mu gukunda abagabo cyangwa abahungu, bagaragaje ko umuhungu ufite amafaranga, bigoranye kugira ngo abe yanengwa cyangwa ntakundwe umukobwa utuye Ange utuye mu kagari ka Ruturusi  yabwiye umunyamakuru wa MUHABURA.RW  ati “Sinize ngo ndangize amashuri yanjye, ariko nifuza kugira umugabo ariko ufite akantu kuko ubwanjye ntize, kuko icyo nifuza cyo aba afite ubushobozi bwo kukingurira, kandi njye sinshobora gukunda umuntu utishoboye hari uwishoboye.” Yakomeje agira ati “Gusa abakobwa turabeshya cyane; ushobora kubaza umwe muri twe akakubwira ko urukundo ari impumyi atari amafaranga, nyamara umuhitishijemo gukundwa n’udafite amafaranga cyangwa uyafite, ndahamya ko uwo ari we wese yahitamo uyafite, kuko nta mukobwa wapfa gukundana n’umuntu udashobora no kumugurira amavuta, kumujyana muri salo n’ibindi.” Kayitesi bebe  we yagize ati “Rwose nanjye nemera ko abakobwa benshi bakunda amafaranga ariko abo Mugiporoso bikaba akarusho.” 2. Imodoka Abakobwa b’i Remera  babwiye MUHABURA.RW  ko umusore utunze imodoka aho ava akagera mu mujyi wa Kigali, aba avuga rikijyana muri bagenzi be, byagera mu bakobwa bikaba akarusho. Umwe mu bagaragarije MUHABURA.RW yavuze ibintu 5 bakundira abahungu ni Uwimana Yvette  yagize ati “Muri rusange abakobwa bakunda ubuzima bworoshye cyane ku buryo kubona umukobwa wo Mugiporoso,  Korodoro,  Kabeza  n’ahandi wanga umuhungu utunze imodoka ye bwite, biba ari imbonekarimwe. Hari n’igihe usanga tunakundana n’abashoferi bazitwara tuzi ko ari izabo, ibaze noneho guteretwa na nyiri imodoka!!” 3. Kwitabwaho Kwitabwaho nacyo kiri mu bintu abakobwa bakundira abahungu. Aba bakobwa b’I Remera  babwiye MUHABURA.RW  ko bakunda umuhungu ubitaho. Ku bitaho bavuze birimo nko kubatelefona kenshi, kubagurira utuntu turimo impano, amavuta, imikufi utwenda no kubajyana muri za salo n’ibindi. Mukabaranga  yagize ati “Ni gute se wakunda umuntu utakwitaho (utaguha Care?) njye nkunda umuhungu umpa “Care” 
 4. Kwambara neza Kwambara neza k’umusore ni kimwe mu bintu bitera abakobwa b’i Remera  kumukunda nk’uko babibwiye MUHABURA.RW 5. Umuhungu ufite inzu atahamo Umuhungu ufite inzu atahamo, ku bakobwa b’i REMERA , aba ari mu basore umukobwa yakunda. Ibi byagaragajwe na bamwe muri ba bakobwa basubije MUHABURA.RW , baba abiga muri kaminuza, abafite akazi n’abandi kuko abenshi ngo bifuza kugira aho basanga umukunzi wabo mu bwisanzure Fabrice Denis Nsengumuremyi /MUHABURA.RW "
14,urukundo,relationship,http://muhabura.rw/amakuru/urukundo/article/dore-ibimenyetso-simusiga-icumi-bigaragaza-urukundo-rw,Dore ibimenyetso  simusiga icumi bigaragaza urukundo rw’agahararo," Iyo ukunda umuntu urukundo rw’agahararo, wowe uba wumva umukunda nyabyo kimwe n’uko urukundo rw’ukuri na rwo rujyana n’ibyiyumviro. Urubuga www.topsante.fr ruvuga ko urukundo ari amayobera kandi kuruhishura by’ukuri bitoroha gusa, ngo hari ibintu by’ingenzi wagenderaho ukamenya niba umuntu agukunda urukundo rw’ukuri cyangwa urw’agahararo. 1.Uru rukundo ruba rushingiye gusa ku byo umuntu yashimye ku wundi bigaragara inyuma 2. Urwo rukundo rutuma umuntu atabona aho undi afite intege nke n’ibyiza afite rukabikabiriza. 3.  Uru rukundo rugereranywa n’akazu kubakishije umucanga gusa kuko rutaramba cyangwa ngo rumare igihe: rurashyuha, rukamenyekana henshi ariko rurangira vuba. Aha ngo ukunda umuntu nyuma y’ukwezi wabona undi umurusha ibyo wakurikiye kuri we ukaba uramuretse wagukiye wa wundi. 4.  Iyo havutse akabazo gato hagati y’abakundana, uru rukundo ruhita ruhagarara, mbese urukundo rw’agahararo ntiruzi kwihangana. 5.  Uru rukundo rutangira kandi rukemeranwaho nta gihe cyo gutekereza kibayeho, rufatiraho, kandi nta gihe cyo kumenyana rugira. 6. Urukundo rw’agahararo ruba rufite impamvu ariko zishingira cyane ku ku kwikunda. 7.  Urukundo rw’agahararo rugendera ku marangamutima y’abandi ntirwigera rwifatira icyemezo. 8. Urukundo rw’agahararo rubuza amahoro. Kuko ruba rwarakurikiye imimerere igaragara inyuma nk’uburanga cyane cyane, imyambarire n’ubutunzi. Iyo ibyo byose uwari wabikurikiye atakiri kubibona kuri mugenzi we atangira kubura amahoro yibaza uburyo agiye kwishakira abandi babifite ndetse anibaza uko agiye kuruvamo n’uwo utakiri kumugaragarira nka mbere. 9. Urukundo rw’agahararo nta kuri rugira, ruriyoberanya, rurirarira. Guhishanya biraruranga,urufite ntiyigera yumva yakwiyereka mugenzi we uko ari, ahora yirata ibyo afite n’ibyo adafite yaba imitungo, imibereho n’amateka y’ubuzima akurikije uko abona mugenzi we, nubwo ashobora kuba amwibeshyaho. 10. Uru rukundo rw’agahararo nta ntambwe rutera n’iyo rwayitera ruba rugira ngo rwigerere kuri bimwe mu byo rwakurikiye nk’ubutunzi cyangwa se igitsina.  Aha ni hamwe ukunda azajya akosereza mugenzi we nabimubwira yumve ntacyo bimutwaye, nta mbabazi yamusaba cyangwa ngo yihatire kwihana iryo kosa ubutazarisubira. Naramuka amusabye imbabazi ntazabikorera kuko yumva yahemukiye mugenzi we, ahubwo azazimusabira kugira ngo icyo amutezeho atagihagarika. Niyomugabo Albert /MUHABURA.RW"
14,urukundo,relationship,http://muhabura.rw/amakuru/urukundo/article/reba-ibintu-bisekeje-abakobwa-bakora-iyo-bakimara,Reba ibintu bisekeje abakobwa bakora iyo bakimara gutandukana n’abakunzi babo bakundaga cyane," Gutandukana n’umuntu akundaga by’ukuri ni kimwe mu bintu biremereye umuntu ashobora guhura nabyo, nyamara abakobwa boroha umutima kurusha abasore. Niyo mpamvu umukobwa iyo ababajwe n’umusore bagatandukana ari nawe ubabara bikomeye bigatuma akora ibintu umuntu yavuga ko bisekeje mu gihe atari yabyakira. N’ubwo benshi bagerageza kubihisha, abakobwa benshi usanga iyo batandukanye n’umuntu bakundaga by’ukuri bahinduka cyane, yaba mu mibereho yabo, imivugire n’ibindi bitandukanye ugasanga ntibari bo ubwabo bitewe n’uko ubuzima bwababeraga bwiza buhindutse mu buryo butunguranye bakumva nta byishimo bizakurikiraho nyuma yaho. Reba bimwe mu bintu bisekeje cyangwa bitangaje abakobwa bakora iyo bakimara gutandukana n’abakunzi babo bakundaga cyane. 1.Gusiba nimero ya telefoni y’uwo bakundanaga Iki ni kimwe mu bintu bikorwa n’abakobwa benshi iyo batari babasha kwakira igikomere cyo gutandukana n’umuntu ubahemukiye bamukundaga cyane, nyamara akenshi usanga izo nimero aba asiba muri telefoni ye azizi mu mutwe cyangwa afite ubundi buryo bworoshye adashobora kuzitakaza, byanagera igihe bikamurambira akaba yahamagara wa muntu yasibiye nimero. 2. Kumva yarabaye inzobere mu by’urukundo Umukobwa ukimara gutandukana n’umusore yakundaga cyane ahita yumva abijyanye n’urukundo byose abisobanukiwe ku buryo yanagiramo impamyabumenyi y’ikirenga ndetse icyiciro waba urimo cyose akaba yumva yabasha kuguha inama zikwiye ku bijyanye n’urukundo kuko aba yumva byose yarabinyuzemo. 3. Kongera gukunda Imana cyane Umukobwa umaze kubabazwa mu rukundo akenshi hari igihe yongera kumva ko akeneye kwiyegereza Imana, ndetse n’umwe utari usanzwe asenga ahita atangira kwiyegereza Imana kugirango imushumbushe undi musore ufite urukundo nyarwo, nyamara iyo amaze kubona undi musore umufatisha ibyo gusenga yongera akabishyira ku ruhande. 4. Utugambo tugaragaza gukomera mu mutima Akenshi ibi bigaragarira ku mbuga nkoranyambaga, ugasanga umukobwa ibintu ashyira ku mbuga ze bigaragaza ko ari umunyembaraga, adakeneye umugabo cyangwa umusore kugira ngo yibonemo imbaraga, mbese ibintu bigaragaza ko ari umuntu ufite umutima ukomeye, nyamara ugasanga ahubwo muri icyo gihe nibwo umutima woroshye cyane ndetse anifuza kuba yaba ari kumwe n’uwo batandukanye. 5.Bumva cyane indirimbo zituje Hari indirimbo zivuga ku rukundo ariko zivuga guhemukirana n’ibindi bibabaje, akenshi zikunze kuba zigenda gahoro. Izi ndirimbo zihinduka umusego kuri bamwe mu bakobwa iyo bakimara gutandukana n’umusore, uturirimbo nka Someone Like You ya Adele tuzana amarira n’amwe yibera mu ndiba y’umutima akameneka. 6. Kubwira mu buryo butaziguye uwo bakundanaga ku mbuga nkoranyambaga Hari bamwe batandukana n’abakunzi babo ugasanga banditse amagambo akenshi adashobora gusigurwa na buri wese uretse uwo babiziranyeho, cyane cyane uwo bakundanaga wamubabaje. Ibi hari n’igihe ntacyo bitanga kuko hari n’igihe uwo muntu aba atabyitayeho ahubwo abandi bitareba ugasanga nibo basaba nyir’ukubishyira ku mbuga nkoranyambaga ibisobanuro. 7. Gutangira gusohoka kenshi Iyo umukobwa afite umukunzi, akenshi aba yumva yasohoka ari uko bari kumwe. Umukobwa umaze gutandukana n’umusore yakundaga usanga yishimira noneho kwirekura no gusohoka aho abonye hose kabone n’ubwo yaba atabiteganyije, hari n’ababa bumva ari bwo buryo bwiza bwo kugerageza kongera kubona umukunzi. 8. Kwihutira kujya mu rukundo rushya Bamwe mu bakobwa bakoresha ubu buryo ngo biyibagize umuntu bakundaga cyane, bakaba babijyamo bataniteguye. Salongo  Richard/MUHABURA.RW"
14,urukundo,relationship,http://muhabura.rw/amakuru/urukundo/article/dore-ibintu-6-bishobora-kurinda-urukundo-rw-abashakanye,Dore ibintu 6 bishobora kurinda urukundo rw’abashakanye," Kugirango urugo rukomere, rugendwe mbese rutunge rutunganirwe, abashakanye bagomba gushyira hamwe muri byose. Urukundo rw’abashakanye si urw’isaha imwe cyangwa umunsi umwe cyangwa umwaka umwe ahubwo n’urwiteka ryose. Niyompamvu bagomba kubagarira urukundo rwabo kumanwa na nijoro, bakaruvomerera ndetse bakanarwuhira. kugirango ibyo bigerweho, hagomba kubaho kuzuzanya muri byose. Abashakanye bagirana igihango gikomeye , aho biyemerera imbere y’imbaga y’abantu ko bagiye kubana akaramata, baba . Kugirango urugo rukomere, rugendwe mbese rutunge rutunganirwe, abashakanye bagomba gushyira hamwe muri byose. Urukundo rw’abashakanye si urw’isaha imwe cyangwa umunsi umwe cyangwa umwaka umwe ahubwo n’urwiteka ryose. Niyompamvu bagomba kubagarira urukundo rwabo kumanwa na nijoro, bakaruvomerera ndetse bakanarwuhira. kugirango ibyo bigerweho, hagomba kubaho kuzuzanya muri byose.
Abashakanye bagirana igihango gikomeye , aho biyemerera imbere y’imbaga y’abantu ko bagiye kubana akaramata, baba babyaye cyagwa batabyaye;mubukire cyagwa mubukene . Kugirango izo shingano bihaye zigerweho,hagomba kubaho ibi bikurikira: 1. Gutera urubariro:(Gukora imibonano mpuzabitsina): Gutera urubariro ni Ikintu cyambere cyingenzi , gisaba ubwumvikane, ubwubahane n’ubushishozi buhagije . Buri wese agomba guharanira gushimisha mugenzi we, kandi mugafata umwanya uhagije wo gutegura uwo murimo mugiye gukora, ntamunaniro ,nta nzara yewe ntanumunabi. 2. Kwihangana: baca umugani mu Kinyarwanda ngo ntazibana zidakomanya amahembe, bishatse kuvuga ko harigihe abashakanye bashobora kugira icyo bapfa. Birakwiye ko mwicara mukaganira mugashakira hamwe umuti, uwakosheje agasaba imbabazi, uzisabwe nawe akazitanga, urugo rwanyu rugahoramo amahoro n’umunezero. 4. Kujya inama no kwisuzuma: Birakwiye ko abashakanye bafata umwanya uhagije wo kuganira, bari bonyine, batananiwe, bari murugo cyangwa bashatse ahandi hantu hatuje ho kuganirira. Si byiza ko muhora muganirira ahantu hamwe nibyo bivamo akamenyero ukumva ko ubwo mwicaye aho musazwe mwicara nubundi ibyo mugiye kuvuga ari bimwe musazwe muhavugira. 5. Guhitamo inshuti z’urugo: Umuntu iyo atarubaka rugo aba afite ize nshuti, abo biganye, abo bakoranye, ndetse nabo baturanye batandukanye murabo bose rero murebamo abakwiye kuba ishuti zurugo. 6. Isuku: Isuku n’ikintu cyibanze mubuzima bwacu bwaburi munsi byagera kububatse ingo ho bikaba akarusho. Birakwiye ko habaho isuku ihagije yaba ku mugabo cyagwa ku mugore, isuku mu rugo, muburiri ndetse no kuri wowe ubwawe ukigirira isuku, tutibagiwe n’amafunguro. Salongo Richard /MUHABURA.RW"
14,urukundo,relationship,http://muhabura.rw/amakuru/urukundo/article/dore-ibintu-7-umukobwa-cyangwa-umugore-agomba-kuba-yujuje,Dore ibintu 7 umukobwa cyangwa  umugore  agomba kuba yujuje  Ku buryo buri mugabo wese yamwifuza," Umugore wese cyangwa umukobwa aho ava akagera aba yumva yakishimirwa na buri muntu uwo ari we wese ari nayo mpamvu uzasanga buri mugore wese aba aharanira gukora uko ashoboye kose kugira ngo agaragarire neza abamubona. Aha MUHABURA.RW yabateguriye  ibintu 7 bituma umugore arushaho kwishimirwa n’umugabo umubonye wese. 1.Kwigirira icyizere Mu buzima bwa buri munsi burya ni byiza kwigirira icyizere, burya ngo abagore biyumva ko ari beza bakanyurwa n’uko bari abagabo barabakunda cyane ! abagabo ntibakunda umuntu wisuzugura. 2.Kwisanzura Kwisanzura bavuga hano ni nko kwishyira ukizana, abagabo burya bakunda umugore ubisanzuraho, bagakunda umugore kandi wumva ko ntacyo abujijwe gukora kandi ko nta mupaka uhari atagomba kurenga. 3. Gutangaza ibitekerezo bye Abahungu bamwe batinya abakobwa bakunda gutangaza ibitekerezo byabo, Ariko abagabo bo barabishimira cyane, N’ubwo ariko hari bamwe badakunda abagore/abakobwa bakunda kumvikana bavuga ibitekerezo byabo hari abandi benshi babyishimira, cyane cyane iyo byavuzwe n’umuntu bakunda birabanezeza cyane. 4. Kwita kuri buri kintu Abagabo bakunda abagore baha agaciro buri kintu cyose berekejeho amaboko, niba ari akazi abagabo baba bifuza abagore bashoboye akazi kandi bakabikorana umutima ukunze, Aha ngaha kandi abagabo bakunda abagore baha umwanya umuryango bakaganiriza abana ndetse n’umugabo. 5.Kwiyubaha/kwiha agaciro Abagabo aho bava bakagera bose burya bakunda abagore biyubaha, aha ngaha kwiyubaha biri mu byiciri byinshi, Urugero: mu myambarire, mu mivugire,…Abagabo bakunda abagore biyubaha mu myambarire ndetse no mu biganiro byabo, umugore wihesha agaciro kuri ibi bintu usanga akurura abagabo benshi. 6.Kuba inyangamugayo Mu mibanire y’umugabo n’umugore burya ubunyangamugayo burakenewe cyane, nibwo butuma habaho kwizerana hagati yabo, iyo umuntu ari inyangamugayo ntakora ibigayitse cyangwa ibimusuzuguza ,umugore w’inyangamugayo arakundwa cyane ku buryo buri mugabo wese aba amwifuza. 7.Kwita ku mugabo kandi akanamukunda Umugabo uwo ari we wese aba ashaka umugore umukunda kandi akanamwitaho cyane Niba uri umugore ukaba utajya wita k’umugabo wawe ngo umwiteho kandi umwereke urukundo umenye ko urugo rwawe rutazigera rukomera na rimwe mu gihe utari wabikora. Abagabo bakururwa cyane no kwitabwaho. Ufite ibindi bitekerezo mwatwandikira kuri email: Muhabura10@gmail.com Salongo Richard \Muhabura.rw "
14,urukundo,relationship,http://muhabura.rw/amakuru/urukundo/article/bimwe-mu-bimenyetso-15-bishobora-ku-kwereka-ko-umuntu,Bimwe mu bimenyetso 15 bishobora ku kwereka ko umuntu ukunda atari uwawe," Gukunda ni kimwe mu bintu bifata umwanya utari muto mu buzima bw’abantu, niyo mpamvu iyo bitagenze neza bishobora kwica ubuzima bw’umuntu mu buryo butaziguye. Ikibabaza kurusha ibindi ni ukuba mu rukundo ariko umuntu ukunda atari uwawe cyangwa atagukunda nk’uko bikwiye.  Mu gukora iyi nkuru twifashishije urubuga rwandika ku nkuru z’urukundo Elcrema, tubona bimwe mu bimenyetso bishobora ku kwereka ko umuntu muri kumwe atari uwawe cyangwa se atagukunda. 1. Hari ibintu byinshi adaha agaciro Umuntu ugukunda by’ukuri aha agaciro buri kintu cyose cyerekeranye n’umubano wanyu, ashaka ku kwereka gahunda ze nawe ukamwereka izawe mukanungurana ibitekerezo mu buzima bwanyu bwa buri munsi. Niba uwo mukundana ataba ashishikajwe no kwita ku mibanire yanyu, uwo si uwawe. 2. Ntakunda kugutega amatwi Akenshi iyo umuntu afite uwo bakundana aba yumva yamubwira ibintu bitandukanye, yaba ibimushimishije cyangwa ibimubabaje. Niba uwo mukundana ataguha umwanya ngo akumve igihe ufite ibyo ushaka kumubwira, uwo nawe ntaba akwitayeho ku buryo wagira icyizere cy’uko ari uwawe. 3. Ntajya akugaragariza ko uri uw’agaciro Mu rukundo rwa nyarwo buri wese aba yumva atewe ishema n’uwo bakundana ndetse akaba yanamugaragariza kenshi ko ari uw’agaciro kenshi kuri we. Niba uwo mukundana agufata nk’umuntu usanzwe, ukabona ntaho utandukaniye n’abandi bantu bose azi, uwo si uwawe. 4. Ntabwo agaragaza ko agukeneye cyane Umuntu ugukunda aragukumbura, agukenera kenshi kurusha abandi bantu, akwisanzuraho mbese ku buryo uba uri umuntu nkenerwa buri munsi. Niba ubona kuba uhari cyangwa udahari byose ari kimwe, uwo muntu ntabwo aba agukunda byatuma ugira icyizere gihambaye. 5. Aba yumva ari wowe umukeneye cyane Mu rukundo ni ugukenerana, umuntu utekereza ko umubuze wasara cyangwa akumva ko ari wowe gusa uhora umukenera ntabwo aba akwiriye gukundwa igihe agifite iyo myumvire, urukundo ni urwa babiri. 6. Nta ejo hazaza mwembi mutekereza Mu gihe uri gukundana n’umuntu ariko ukaba utajya utekereza kuri ejo hazaza n’uwo muntu cyangwa nawe ubwe akaba atajya akuganiriza kuri ejo hazaza, uba uri guta igihe kuko urukundo rutagira ejo hazaza si urukundo nyarwo. 7. Arakubabaza ariko akumva ni ibisanzwe Kubabazanya mu rukundo bijya bibaho ariko iyo umuntu akubabaza ukabona ntacyo bimubwiye biba ari ikibazo gikomeye cyagakwiye no gutuma utandukana n’uwo muntu byihuse. 8. Igihe cy’intonganya kiruta igihe cyo kumererwa neza Abantu bakundana bagomba kuba bumvikana, n’ubwo gushwana bitabura ariko hari igihe biba bikabije ukabona igihe cyo gushwana kiba kinini kurusha ibihe byiza. Urukundo nk’uru ntirushobora kuramba. 9. Ntakubaha Umuntu mukundana ariko ukabona ntabwo akubaha birutwa no kubireka kuko ntacyo biba bimaze. 10. Igihe kiragera ukumva waribuze Hari igihe kigera ufite umuntu mukundana ariko ukumva ntuzi ibyo urimo mbese ukumva ntiwamenya icyo usobanurira abantu haramutse hagize ukubaza uko byifashe mu rukundo rwawe n’uwo muntu. Iyo ugeze aho wumva utamenya uko bihagaze, nta biba bihari uba ukwiye guhagarika gukomeza kwibeshya no kubeshya umutima wawe. 11. Nta bihe byiza mugirana Abantu bamwe na bamwe bitwa ko bari mu rukundo ariko bakaba batajya banasohokana, batajya batembera, badashobora guhura ngo basangire cyangwa bagire umwanya wihariye ngo bagirane ibihe byiza. Mu gihe bimeze gutya amahirwe y’uko urukundo nk’uru rwaramba aba ari make. 12. Aguca inyuma kenshi Kubabarira bibaho ariko iyo bihora byisubiramo ku ikosa rikomeye nk’iri ryo ku guca inyuma, uba ukwiye gufata umwanzuro ukabivamo. 13. Nta mwanya wo ku gutekerezaho agira Kuba umuntu mukundana ntibihagije, ahubwo niba agukunda by’ukuri ashobora gukora ikintu kikugaragariza ko ahora agutekereza, akaba yakugurira nk’ikintu cyoroheje azi ukunda cyangwa n’ibindi bigaragaza ko akwitegereza, atekereza ibyo ukunda. 14. Uba wumva wakwigira uwo utari we igihe uri kumwe n’uwo muntu Umuntu muba muri kumwe ukumva wahindutse, ukumva hari ibintu mu buzima busanzwe wakora cyangwa wavuga ariko muri icyo gihe ukaba utabikora, haba hari impamvu ibitera. Bishobora guterwa n’uko uwo muntu ubona atagukundira uko uri cyangwa se ukaba ushaka kumera uko ashaka ariko ibyiza ni ugukundana n’umuntu udatuma wumva ushaka kuba uwo utari we. 15. Ntajya agira amatsiko yo kumenya uko ubayeho n’ibindi byerekeye ubuzima bwawe Umuntu ugukunda aba afite amatsiko yo kumenya ibyo ukunda, ibyo wanga, uko ubayeho, umuryango wawe n’ibindi bitandukanye. Igihe ukundana n’umuntu ukabona ibyo byose ntacyo bimubwiye haba harimo ikibazo kuko biba bidasanzwe. Niyomugabo Albert \Muhabura.rw"
14,urukundo,relationship,http://muhabura.rw/amakuru/urukundo/article/menya-bintu-abagore-n-abakobwa-badakunze-kuvugishaho-ukuri,Menya ibintu abagore n’abakobwa badakunze kuvugishaho ukuri ku bagabo na basore," Burya bitewe n’impamvu zitandukanye, hari ibintu abasore n’abagabo baba badakwiye gutindaho no kubaza cyane abakobwa n’abagore kuko badakunda kubivugishaho ukuri. Ibyo ni ibi bikurikira: 1–Umubare w’inshuti: Abakobwa nibo bakunze guhura n’umubare munini w’ababasaba urukundo kandi ntibajya bihutira gusubiza ko bidashoboka bityo bigatuma bagira inshuti nyinshi kandi buri imwe izi ko ari yo mwami w’umutima. Mu rwego rwo kwirinda kugira abo batakaza mu gihe batarabona ababajyana cyangwa se kuba bakwisenyera bahitamo kubeshya umubare w’abasore bigeze kuba inshuti. 2–Impamvu z’ugutandukana: Mu gihe umugore cyangwa umukobwa afite umukunzi batandukanye, ntibiba byoroshye ko yavugisha ukuri ku mpamvu yabiteye kuko ahanini baba banga ko byamugusha mu kundi gutandukana. 3–Ibiciro by’imyambaro n’imirimbo: Benshi mu bagore cyangwa abakobwa bagabanya ibiciro mu gihe bavuga ku myambaro n’imirimbo byabo ndetse n’ibindi bintu batakaza mu kwirimbisha. Ahanini ibi babibeshya mu rwego rwo kwerekana ko ari abanyamutima badasesagura, akenshi bakavuga ibiri hasi igihe babwira abakunzi babo ariko bagera mu bakobwa cyangwa abagore bagenzi babo bakaba bavugisha ukuri cyangwa bakanabizamura. 4–Imiterere y’akazi: Bitewe n’uko akazi umuntu akora kagaragaza byinshi ku gaciro ke mu muryango ndetse n’imimerere ye, akenshi usanga abagore bakunda gutaka akazi bakora bagerageza kumvikanisha buryo ki ari keza, gakwiriye,…mu rwego rwo kumvikanisha ko bashoboye kandi ari abo kwizerwa. 5–Ibijyanye n’imitungo: Abagore n’abakobwa bakunze kubeshya ku bijyanye n’umutungo kandi inshuro nyinshi babeshya bavuga ko ari nta kintu bafite. Iki cyo ariko akenshi bakibeshya mu rwego rwo kugirango abagabo cyangwa abasore bakundana batavaho bivumbura ko barushwa imitungo cyangwa se bakaba bakwanga kubitaho no kugira ibyo babagurira bumva ko babyishoboreye. 6–Imyaka: N’ubwo bisa n’ibitiyubashye kubaza umugore cyangwa umukobwa imyaka ye, hafi ya bose mu bayibazwa barayigabanya kuko gusaza ntibiryohera abagore n’abakobwa. Nunahura n’umusore uzamubwire ko yashaje, ariko ku bagore ho, hari n’ufite imyaka myinshi wakwita umukecuru mukagerana kure. Si ibyo kwemerwa gutyo gusa rero mu gihe hagize umugore cyangwa umukobwa ukubwira imyaka afite, kuko ni bacye cyane bakubwiza ukuri. 7–Iby’uko bakoze imibonano mpuzabitsina: N’ubwo bisa n’ibitagira iyo byerekeza, benshi mu bagore ntibajya bahishurira abagabo ko baba hari undi muntu bagiranye nawe imibonano mpuzabitsina mbere y’uko bashyingirwa. Ku bakobwa naho ntibaba bashaka guhishurira abakunzi babo ko baba bararyamanye n’abandi bahungu mbere y’uko bakundana, n’iyo babyemera birinda kuvuga ibijyanye n’inshuro ndetse n’umubare w’abo baba bararyamanye. Salongo Richard /Muhabura.rw "
14,urukundo,relationship,http://muhabura.rw/amakuru/urukundo/article/ese-wari-uzi-ibanga-ry-ibintu-abagabo-bakunda-ku-bagore-8745,Ese wari uzi ibanga ry’ibintu abagabo bakunda ku bagore babo?," Ubusanzwe abagabo muri kamere yabo ntibakunda ibintu by’iraha, ndetse ahanini usanga banashimishwa n’utuntu duto cyane, usanga akenshi tunagoye kutumenya, ariko urubuga rwa internet yourtango.com ruvugako hari ibintu 10 byoroheje abagabo bakunda kandi bakanezezwa nabyo.  Dore 7 muri byo ni ibi bikurikira : Kwitabwaho no kugaragarizwa urukundo Abagabo ngo bishimira kandi bagakunda abagore babitaho bakanabagaragariza urukundo harimo nko kumuha impano zitunguranye kabone n’ubwo yaba ihendutse, kumutegurira ifunguro akunda umutunguye, kumubwira ko akurutira abandi bagabo bose n’ibindi. .
Kwerekwa ko gukorana imibonano mpuzabitsina nabo ari iby’agaciro
Gukorana imibonano mpuzabitsina ni ingenzi ku bakundanye Burya ngo abagabo benshi bakunda abagore babereka ko bishimiye gukorana imibonano mpuzabitsina nabo bakabonako atari ukubihatira abagore babo ahubwo ko nabo baba babakeneye. Birabashimisha cyane kandi bakabikunda kuruta abagore basa n’aho babihatirwa cyangwa se batabyitayeho. Ukuri Burya ngo abagabo aho bava bakagera banga umuntu ubabeshya, ahubwo ubakoreye ikosa ugasaba imbabazi ubabarirwa vuba ariko ngo iyo akuvumbuye wamuhishe ukuri niho bishobora kuba bibi mu rukundo cyangwa se no murugo Umutuzo Burya ngo n’iyo baba bajya basahinda ariko bakunda abagore babaha umutuzo , kuko ngo bituma bumva baguwe neza, ntibakunda abagore babajagaraza, babatesha umutwe, ahubwo bifuza ababatwara gahoro. Gutegurirwa ifunguro rya nijoro Kuko ngo abagabo baba biriwe mu kazi burya ngo amafunguro ya saa sita ntakintu kinini amara mu kubagarira urukundo, ariko ngo iyo batashye bakitse imirimo baba bashaka ko abagore babo babitaho bakabategurira amafunguro. Aha rero ngo usanga bayafashe banezerewe kandi bikavuga byinshi mu buzima bwabo kuko ngo aricyo gihe baba babonye cyo gutekereza no kuruhuka bitonze.Ngo iyo umugabo abikorewe biramushimisha cyane Kumvwa
Bakunda gutegwa amatwi kuko ngo bibereka ko bahawe agaciro. Ubukwe"
14,urukundo,relationship,http://muhabura.rw/amakuru/urukundo/article/nyuma-yo-kwitabira-inama-yabereye-luanda-muri,Umugabo wa mukuru wanjye yambonye nambaye ubusa none ntagituma nsinzira ashaka ko turyamana-Mbigenze nte?," Bitunguranye ubwo umugabo wa mukuru wanjye yari avuye muri siporo ari ku Cyumweru yamboneye ubwambure none ubu isaha ku isaha arimo kuntesha umutwe kugera n’aho ansanga mu cyumba ndaramo. Icyo gihe mukuru wanjye yari akiri mu bwogero njye nari ndimo kwisiga amavuta, ndi muri icyo cyumba babaramo n’umugabo we. Ubwo umugabo we yavuye muri siporo asunika urugi nzi ko ari mukuru wanjye nk’ubitwa n’inkuba nsanze ari umugabo we. Ntacyo nikangaga kuko mukuru wanjye we ni ibisanzwe, ntacyo namuhisha cyangwa anyishije, twarakuranye, turarana, ntacyo atanziho, nanjye ntacyo ntamuziho, umugabo we yarambonye wese, haba imbere, yewe n’inyuma ubwo nahindukiraga mfata isume. Gusa ako kanya yabuze icyo akora, asubira muri salo ariko nta cyo atabonye pe! nirinze kubibwira mukuru wanjye kandi n’umugabo nta kintu yamubwiye, mbese ntabwo mukuru wanjye yigeze amenya ibibaye. Kuva uwo munsi uyu mugabo akomeje kumbwira amagambo y’uburaya, mbese yahise antinyuka kandi ubundi nta bintu birebana n’imibonano mpuzabitsina yajyaga anganiriza. Bisigaye bigera ku kagoroba akampamagara ambaza aho ndi, asigaye ashaka kunsohokana asize umugore we mu rugo, asigaye ansanga mu cyumba ndaramo akandyama iruhande nk’iyo abonye umugore we adahari. Mbese ndabona ari umukino utoroshye urimo gukinirwa mu nzu imwe, gusa natinye kugira icyo mbwira grande soeur kuko nkeka ko yabigiraho ikibazo akaba yanyirukana kandi naburaga igihe gito ngo nirangirize ishuri. Mungire inama, ese mukuru wanjye nemere mubwize ukuri, burya umugabo ugeze aho ashaka kugukabakaba agusanze wicaye no muri salo biba byageze kure, arimo gucunga ku jisho umugore we akaba angezeho ariko nkamunanira. Namubwije ukuri ko ntahemukira mukuru wanjye, kuko kumusenyera nanjye byangiraho ingaruka no mu muryango, inama zanyu ni ingirakamaro. Nawe ushaka kugisha inama watwandikira ukohereza kuri E-mail:habadjamali12@gmail.com cyangwa muhabura10@gmail.com  Chief Editor/MUHABURA.RW"
14,urukundo,relationship,http://muhabura.rw/amakuru/urukundo/Naryamanye-n-umukobwa-akaba-n-inshuti-y-umugore-wanjye-none-byaniye-kumureka-Mbigenze-nte,Naryamanye n’umukobwa akaba n’inshuti y’umugore wanjye none byaniye kumureka-Mbigenze nte?," Umugabo utashatse gutangaza amazina ye yatwandikiye yifuza inama z’abasomyi b’urubuga Muhabura.rw aho afite ikibazo cyo guca inyuma umugore we akaryamana n’umukobwa ukundana n’umugore we none kumureka bikaba byamunaniye kubera ibihe byiza bagiranye ahora yibuka mu ntekerezo ze. Uyu mugabo avuga ko afite imyaka 32 umugore we akagira 28, umukobwa basambanye yaciye inyuma umugore we afite imyaka 27. Avuga ko kugira amenyane n’uyu mukobwa ari uko yari yaje mu rugo kubasura ariko we bakaba batari baziranye ahubwo yari aziranyi n’umugore we kuko biganye mu mashuri yisumbuye. Mu magambo ye ati"" Bavandimwe nanjye mfite ikibazo kindemereye cyane ! Nateye intambwe nca umugore wanjye inyuma dufitanye abana babiri b’abahungu ariko kugira ngo ndeke iyo ngeso byananiye burundu nibyo koko baravuga ngo umanika agati wicaye wajya kukamanura ugahaguruka"". Yakomeje avuga uburyo yatangiye iyo ngeso mbi ati"" Bijya gutangira mu rugo haje umukobwa w’inshuti y’umugore wanjye yaje kumusura, Uwo mukobwa ngo barakuranye baturuka no mu gace kamwe.Icyo gihe yaraye mu rugo kuko yahageze mu masaha akuze kandi iwabo ni kure ntiyashoboraga gutaha.Twaramucumbikiye araryama nta kibazo, Umugore wanjye kuko ari umwarimukazi yazindutse ajya ku kazi nanjye nsigara mu rugo kuko njye nari naruhutse ntakoze. Mu gitondo narabyutse nsanga uwo mukobwa yicaye mu ruganiriro (salon) nkubise amaso ku kimero cye numva ibintu binyirutse mu mutwe mba ndamwegereye, Twaraganiriye ntangira kumukora ku bibero dore ko yari yambaye akenda kagufi cyane. Nawe ntiyambujije kumukoraho ahubwo yanyeretse ko ari ibintu bimushimishije cyane ! Ntimumbaze ibyakurikiyeho gusa icyo nibuka ni uko namwinjije mu cyumba cy’umugore wanjye tugirana imibonano ihebuje ntazigera nibagirwa. Uwo munsi twagiranye ibihe byiza amfata neza ku buryo bushoboka mbona ntaho ahuriye n’umugore wanjye. Ikintu gikomeje kundemerera ni uko kumwikuramo byananiye ndetse na nyuma y’uko avuye mu rugo twagiye duhurira mu mahoteli n’ahandi dushobora kubona uburyo turyamana ntawe twikanga. Kumureka byananiye ndi gutekereza ibyo kubana nawe nkareka umugore wanjye gusa natekereza ku bana bacu undi mutima ukambuza. Ikindi kibazo kiri kumbuza gusinzira ni uko nshobora kuba naramuteye inda kuko yambwiye ko amaze ukwezi n’igice atabona imihango. Ndibaza ibizakurikiraho niba koko naramuteye inda bikanshanga, Ikindi kimbuza amahwemo ni ibizakurikiraho umugore wanjye natuvumbura. Mungire inama bavandi ndakomerewe pe ! Ntimuseke namwe byababaho kuko nanjye byabaye ntabigambiriye. Ndabinginze mungire inama y’icyo nakora ngakemura ibi bibazo bindemereye. Ndabinginze mumfashe mungire inama"
14,urukundo,relationship,http://muhabura.rw/amakuru/urukundo/article/nazanye-murumuna-wanjye-ngo-mufashe-yige-none-yantwariye,Nazanye murumuna wanjye ngo mufashe yige none yantwariye umugabo ngiye no gusara-Mbigenze nte?," Umugore utuye mu karere ka Nyagatare mu ntara y’Iburasirazuba yandikiye Muhabura.rw ashaka gutanga ubuhamya bw’ibyamubayeho by’uko murumuna we yazanye ngo amufashe ariwe ugiye kumusenyera ndetse anasaba inama z’uko yabyifatamo kuko ku bwe imyanzuro yafata ishobora kuba myiza ku buryo bumwe ikanaba mibi ku bundi buryo. Uyu mubyeyi w’abana batatu twahaye amazina ya Vestine yatangiye asa n’uwutanga inama n’ubwo bitaba kuri bose aho yavuze ko umuntu ashaka gufasha murumuna we cyangwa mwenewabo w’igitsina gore byaba byiza atamujyanye mu rugo rwe. Vestine avuga ko yatwawe umugabo na murumuna we umukurikira bwa bwa gatatu, akaba yari amaze imyaka isaga 5 abana n’umugabo bashakanye bakanabyarana abana batatu ndetse babanye neza. Yagize ati : ”Namukuye iwacu mu rugo muzana iwanjye ngirango mufashe, ejo hazaza he hazabe heza, ariko naje gutungurwa n’uko nyuma y’umwaka umwe tubana , yabaye mukeba wanjye akaba ashaka kuntwarira umugabo tubyaranye gatatu kose. “Ushaka gufasha murumuna we cyangwa undi mwene wabo w’igitsinagore ntakamuzane iwe, byampaye isomo ntateze kuzibagirwa mu buzima... Nari mfite gahunda yo kuzamushyira mu muri iniverisite none arashaka kunsenyera kweli  ” Nabyukaga nigira gushaka imibereho ngasiga murumuna wanjye mu rugo rimwe na rimwe n’umugabo wanjye yabaga ahari, nkabasigana. Sinigeze na rimwe nkeka ko murumuna wanjye ashobora gutinyuka kunca inyuma. Igihe cyaje kugera abaturanyi bakabwira ko murumuna wanjye afitanye agakungu n’umugabo wanjye, nkabihakana ubimbwiye wese akaba umwanzi wanjye. Ariko igihe cyaje kugera ukuri kujya ahagaragara, umukobwa atangira guhinduka akajya ananshingana ijosi, sinkamenye ko ari mukeba wanjye.”"
14,urukundo,relationship,http://muhabura.rw/amakuru/urukundo/article/umugabo-wanjye-yanciye-inyuma-asambana-na-mama-none,Umugabo wanjye yanciye inyuma asambana na mama none babyaranye umwana-Mbigenze nte?," Nyuma y’umwaka nshyingiranywe n’umugabo wanjye nabyaye abana babiri b’impanga maze kuko nari naniwe cyane nsaba mama wabaga mu ntara ko yaza akamfasha kubitaho mu gihe ntarakomera bamaze kugira amezi 3, mama asubira mu cyaro na we ajya kwita ku rugo rwe.Nyuma y’amezi 5, mama yarampamagaye ambwira ko atwite ndetse rwose ari hafi kubyara Uyu usaba ko yagirwa inama ni umugore w’imyaka 29 y’amavuko(twahaye izina rya Naome) ufite nyina ariko se akaba yaritabye Imana. Naome avuga ko nyina ubwo yari yasubiye mu ntara mu mezi atanu,yashatse kongera kugaruka mu rugo rw’umukobwa akahaba igihe gito kugira ngo ariho azabyarira. Naome akomeza agira ati""Hanyuma nanjye nkamwitaho kuko njye abana banjye bari bigiye hejuru ho gato. Nabanje gutungurwa no kubona mama agiye kubyara nyuma yanjye ariko nyine nubaha ko ari umuntu mukuru ufite uburenganzira n’ubushobozi bwo kwihitiramo uko atwara ubuzima bwe. Mama naramwemereye araza mu gihe yitegura kubyara, mwitaho, mufasha kugura imyenda y’uruhinja n’ibindi bikenewe, hanyuma dutegereza ko umunsi wo kubyara ugera. Mama yaje gutungurwa umunsi wo kubyara yahawe na muganga utaragera, twihutira kujya kwa muganga ndetse tugerayo yanegekaye cyane, biba ngombwa ko ahita atangira kwitabwaho by’umwihariko kuko basanze we n’umwana bafite ikibazo biba ngombwa ko bamubaga byihuse. Abonye bikomeye, abwira muganga ko akeneye kugira icyo ambwira mbere yo kwinjira aho babagira, muganga amuha iminota mike turavugana ; ariko ibyo umubyeyi wanjye yambwiye ni agahomamunwa. Yarambwiye ati ’Mwana wanjye aha ngiye sinzi ko mpasohoka amahoro, none rero reka nkubwire ukuri naguhishe, ubimenye, ngusabe n’imbabazi kandi nubwo utambabarira uzababarire uyu murumuna wawe ngiye kubyara, naramuka abayeho kuko we ni umuziranenge’. Ubwo ntangira kumwirwa nibaza icyo kintu mama ansabira imbabazi kiranshanga, maze niko guhita ambwira ko burya se w’uwo murumuna wanjye ugiye kuvuka, ari umugabo wanjye. Ambwira ko baryamanye mu gihe yari yaraje kumfasha narabyaye. Ntababeshye kwihangana byarananiye, nsohoka niruka, njya mu rugo mfata abana banjye njya ku mugore w’inshuti yanjye mubwira ko yanshumbikira igihe gito ngafata umwanya wo gushyira ubwenge ku gihe nkabitekerezaho neza, hanyuma ngafata umwanzuro, ariko uko ndushaho kubitekereza niko ubwonko bwanjye burushaho gushyuha. Amakuru mfite nuko mama yabazwe akabyara umwana w’umukobwa muzima, ndetse ubu ko we n’umugabo wanjye birirwa banshakisha ngo bansabe imbabazi.
Ngaho bavandimwe, mungire inama. Ubu koko aba bantu mbakorere iki ?"""
14,urukundo,relationship,http://muhabura.rw/amakuru/urukundo/article/mukobwa-dore-ibintu-byakwereka-ko-umuhungu-mukundana,"Mukobwa, Dore  ibintu byakwereka ko umuhungu mukundana atakubeshya"," Buri mukobwa wese uri mu rukundo aba akeneye kwizera ko umuhungu bakundana atamubeshya cyangwa ngo amubangikanye n’abandi. Inkuru dukesha urubuga elcrema, ivuga ko muhungu utabeshya umukobwa akora uko ashoboye kose ngo yerekane ko nta wundi mukobwa akubangikanya na we. Umusore utakubeshya ngo aba ashaka kukwereka ko atandukanye n’abandi bahungu wigeze kumenyana na bo. Dore ibintu 6 byakwereka ko umuhungu mukundana atakubeshya 1. Aguha ikaze mu Isi ye ,mu buzima bwe bwose Nubwo abagabo benshi barangwa no kutavuga amagambo menshi, yemwe ntube wanamenya ko bari mu rukundo, umusore ugukunda nyabyo aguha ‘karibu’ mu buzima bwe bwose ukamenya ibyo akora n’ibyo apanga kuzakora. 2. Akwereka inshuti n’abavandimwe be n’imiryango Ni ikintu cy’ingezi cyane kuba umusore mukundana yakwereka inshuti ze, abavandimwe be n’abandi bagize imiryango kandi muba mutaratangira kubana. Ibyo byerekana ko nta buryarya abifitemo kuko iyo akubeshya yirinda ko bakubonana na we ngo bagire icyo bamubaza. 3. Akubonamo umuntu udasimburwa Umusore ugukunda bya nyabyo akubonamo umuntu udasimburwa, w’indashyikirwa mu bandi kandi agahora abikugaragariza. 4. Ntabwo iyo mugiranye ibibazo abitindaho cyane Ni ibintu bisanzwe kuba abantu bakundana bagirana ibibazo, ariko iyo umusore ugukunda bya nyabyo iyo mugiranye ibibazo akora ku buryo mubikemura mu buryo bwiza kandi nta komeze kubigira inzika cyangwa urwitwazo. Ngo nta yindi mpamvu ibitera ni uko aba agira ngo atazagutakaza wowe mukobwa kandi aguha agaciro. 5. Nta mikino agira ibintu byose avuga aba akomeje kandi ntacyo agukinga Iyo umusore agukunda wenyine, aba aziko iby’imikino byarangiye. Aragufungukira, ntagire ikintu aguhisha ,iyo yatangiye kukugira umujyana we, icyo gihe ubona ko wamwigaruriye atakubeshya koko. 6. Aba ari kumwe nawe mu byiza no mu bibi Umusore utakubeshya akuba bugufi niyo waba uri mu bihe bibabaje , afatanya nawe kubabara , akakwihanganisha kandi akagukomeza. Kuba hamwe nawe ni ikintu kingenzi kandi aba yumva ataba kure yawe Muhabura.rw "
14,urukundo,relationship,http://muhabura.rw/amakuru/urukundo/article/nabuze-uko-mbigenza-naciye-inyuma-umugabo,Naciye inyuma umugabo wanjye ndyamana n’umuhungu uzi icyo gukora none kumwikuramo byananiye-Mbigenze nte?," Mbigenze nte ko umuhungu nikururiye ansenyeye urugo kandi nkunda umugabo wanjye tumaze kubyarana inshuro eshatu ariko igikorwa cyo gutera akabariro ntajya agiha agaciro. Umugore uri mu kigero cy’imyaka 30 utifuje ko amazina ye atangazwa aragisha inama kubyo yakora yatwandikiye yifuza inama z’abasomyi b’urubuga rwa Muhabura.rw aho afite ikibazo cyo kuba yaraciye inyuma umugabo we akaryamana n’umusore avuga ko ashoboye akazi none akaba agiye kumwibagiza umugabo we. Mu gutangira atubwira uko byagenze ayu mugore yagize ati “ Ubundi ubusanzwe umugabo wanjye tumaze kubyarana abana 3 afite imyaka 42 ariko kuva twatangira kubana sindabona na rimwe aha agaciro cyane igikorwa cyo gutera akabariro, afite akazi akora ku buryo ataha nka saa tatu z’ijoro yananiwe agatinzwa no gufata amafunguro ubundi agahita yiryamira. Umugabo wanjye nta munsi n’umwe ajya yiha wo kuruhuka ahora mu kazi, n’iyo duteye akabariro ni nko kubipa( agahe gato) ubundi agahita agwa agacuho kubera umunaniro avana mu kazi, Mpora nifuza gukora imibonano mpuzabitsina ngashira ipfa ariko narabibuze kandi mfite umugabo. Gusa urukundo rwo rurahari kandi nta kintu adakora ngo yite ku muryango. Nyirabayazana rero ni umusore duheruka kuryamana kubera numvaga nifuza gukora imibonano mpuzabitsina nkayihaga, Uwo musore yabinkoreye neza ku buryo byanteye ibyishimo bidasanzwe kuri uwo munsi, naratashye mu rugo nkajya nisekesha ubusa ku buryo abo tubana bambazaga icyo ndi guseka nkakibura nyamara ibitekerezo byanjye byari byibereye ku bihe byiza nagiranye n’uwo musore.  Uwo musore tujya kuryamana natekerezaga ko ari rimwe risa bitazongera kubaho, nyamara kugeza ubu tumaze kuryamana inshuro 4, kandi rwose ampora mu ntekerezo ku buryo kumwibagirwa byananiye,buri gihe nsigaye numva najya kumwirebera akandyohereza, umugabo wanjye nawe akomeje kumbaza impamvu asigaye abona mfite akanyamuneza nkabura icyo musubiza. Ndi kwibaza uko bizagenda umugabo wanjye nabimenya, nonese nemere ngume hamwe njye nkomeza nifuze gutera akabariro mfite umugabo ? uwo musore nerure muhakanire kandi ankemurira ikibazo umugabo atankemurira? Nayobewe icyo nakora mungire inama"
14,urukundo,relationship,http://muhabura.rw/amakuru/urukundo/article/bamwe-bati-nta-ukwiye-kuzira-urukundo-abandi-bati-nta,Bamwe bati ’nta ukwiye kuzira urukundo’ abandi bati ’nta rukundo mu kazi’," Henshi ku isi kompanyi zinyuranye zigenga ntizigira amabwiriza abuza abakozi bakuru gukundana n’abato, gusa hari abakozi birukanwa bazize ibyo nk’uko byagendekeye Gary Lyon wo muri Australia. Kompanyi zindi zo zigira amategeko atomoye abuza abakozi bakuru gukundana n’abo bategeka, kabone nubwo baba babyiyumvikaniyeho, umuyobozi wa McDonald’s ku isi aheruka kuzira ibi. Gary Lyon amaze gusoma inkuru kuri  BBC  yarayandiye avuga ko na we ibyamubayeho ariko avuga ko abona ari ibintu bidafite ishingiro kuziza umuntu urukundo.  Lyon ubu ni umushoramari ufite kompanyi ye nawe, ariko kera yirukanywe mu kazi kuko yakudanye na Tamra umukozi wari mu bo ayobora. Gusa abamwirukanye ntibabatandukanyije kuko bakomeje urukundo rwabo baza no gushyingiranwa ubu bafite umwana w’umukobwa witwa Charlotte w’imyaka 11.  Lyon yari umuyobozi ushinzwe ibikorwa muri kompanyi ikora amadirishya n’inzugi, ari naho yaje guhurira n’umukozi muto waje muri iyi kompanyi. Ati: ""Buri gihe numvaga mwishimiye nawe kandi yabyerekaga abandi ko nanjye anyishimira. Byahereye aho"". Aba bakozi baje gukundana ariko babigira ibanga kugeza ubwo babyeretse buri wese. ’Iryavuzwe rirataha’  Lyon ati: ""Ntabwo nakumva uko biba ikibazo ku bandi, igihe cyose ntacyo byangiza ku kazi kawe"". ""Uwo mukorana mumarana umwanya munini, rero ugira umwanya wo kumumenya neza"". Mu gihe hari hashize amezi agera kuri atatu bakundana, Bwana Lyon yahamagawe mu biro bikuru, maze ati: ""Nuko iryavuzwe rirataha"". Yarirukanywe ariko umukobwa ntibamukoraho. Ati: ""Byaramuhungabanyije, ariko ntacyo yari kubikoraho. Byari ukubireka agakomeza akazi ntakundi."" Bwana Lyon avuga ko nta mabwiriza asobanutse yariho agendanye no gukundana n’abo mukorana. Avuga ko icyemezo nk’iki ""kirimo akarengane"" kandi gishingiye ""ku mitekerereze y’isi ya kera"". Agira ati: ""Ese abakozi bakuru bakwirukanwa ngo kuko bakunda abo bakoresha? Oya, igihe cyose birimo ubwumvikane"". Uyu mugabo asa n’uvuga nka wa muhanzi w’Umunyarwanda Mavenge Sudi uririmba ati: ""Urukundo uwo rushatse ruramusanga, ni nk’urupfu iyo ruje rugatwara umuntu"". Nawe yagize ati: ""Ntiwahitamo aho uzahurira n’urukundo, none kuki abakundanye babihanirwa umwe yirukanwa?"" Bamwe bakomeje kubizira Ubushakashatsi bunyuranye buvuga ko hagati ya kimwe cya kane na kimwe cya gatatu cy’abantu bakundana bikaramba bahurira mu kazi. Gusa nyine abahuriye mu kazi bagakundana bose ntibarambana. Hari abiteretanira gusa, hari abakundana byo kwimara ipfa gusa, hari n’abahuza urugwiro n’ibitsina umugoroba umwe - uko wabyita kose. Gusa bamwe mu bakozi bakomeye bazwi bibutsa abantu uburyo ibintu bikomera iyo abantu bahuriye ku kazi ’bakabyumva kimwe’ kandi babibuzwa n’amategeko ya kompanyi bakorera. Mu mwaka ushize, Brian Krzanich, umuyobozi mukuru wa kompanyi ya Intel’s yareguye nyuma y’uko akundanye n’umukozi we, ibintu iyi kompanyi ibuza. Darren Huston wayoboraga kompanyi ikora ibyo gutegura ingendo kuri Priceline.com yareguye bimaze kumenyekana ko akundana n’umukozi mu bo ayobora. Urugero ruheruka ni urw’umuyobozi mukuru wa McDonald’s wirukanywe muri ’weekend’ ishize kuko akundana n’umukozi ayobora. Ben Willmott wo muri ’Chartered Institute of Personnel and Development’ avuga ko usanga ibigo byinshi bitagira amabwiriza asobanutse kuri iyi ngingo. Umunyamategeko Rebecca Thornley-Gibson, we avuga ko igihe cyose umwe mu bakundana ari nawe ushinzwe imishahara, imyitwarire, za konji, kuzamura mu ntera, n’andi mahirwe mu kazi areba uwo akunda, haba hari ikibazo. Ati: ""Biba bishoboka cyane ko hazamo kubogama hakagira ababirenganiramo"". Arakomeza ati: ""Biranashoboka ko abakozi bato batabona imbaraga zo guhakanira ababakuriye, ibi bikaba byaganisha no ku guhohoterwa bishingiye ku gitsina"". Rebecca ariko avuga ko guhagarika abakozi bakorana gukundana bidashoboka, ariko gushyiraho amabwiriza abigabanya akanakumira ingaruka zabyo mu kazi bikwiriye. Muhabura.rw"
14,urukundo,relationship,http://muhabura.rw/amakuru/urukundo/article/byinshi-by-ingenzi-utaruzi-wakoresha-kugirango-wereke,Byinshi by’ingenzi  utaruzi wakoresha  kugirango wereke abagore n’abakobwa ko ubakunda," Hari abantu bamaze iminsi batwoherereza ubutumwa butandukanye, ariko cyane cyane bwiganjemo bagisha inama uko bakwitwara bitabahenze, bitanasabye byinshi ariko bagashimisha abakobwa bakundana. WWW.MUHABURA.RW mu nkuru zacyo z’urukundo, turagufasha kukwereka utuntu dusa n’aho ari duto tugera kuri 43, ariko dushobora gushimisha cyane umukobwa w’inshuti yawe bityo rwose mugasa n’abibera muri Paradizo. Kumushimisha ntabwo ari ukumuha impano zihenze cyane, si ukumuha amafaranga menshi, ahubwo ni utuntu duto cyane ushobora kumukorera ariko kuri we tukagira igisobanuro gikomeye cyane. Twagiye: 1. Mufate neza mu buryo bwose bugushobokeye 2. Fata umwanya uhagije wo kumuvugisha 3. Musangize amwe mu mabanga y’ubuzima bwawe 4. Niba muri kumwe ukabona asa n’ufite imbeho, igomwe umuhe umupira cyangwa furari wambaye, umwereke ko adashobora kubaho nabi igihe cyose akigufite. 5. Musome kenshi igihe muri kumwe neza kandi gahoro. Ese ibi byose usanzwe ubyubahiriza?dukomeze… 6. Muhobere igihe umukumbuye cyangwa ushaka kumwereka ko ari uw’agaciro, burya hari udukorwa duto tuvuga kurusha amagambo. 7. Mufate mu ntoki umureba mu maso. 8. Sekana nawe kandi umufashe kugira ibihe byiza bitewe n’ibyo akunda 9. Rimwe na rimwe, nta yindi mpamvu ibiteye, jya umutumira ahantu atari asanzwe azi, umwereke ibintu bishya atari asanzwe abona kenshi kuko iyo umuhoza mu bintu bimwe bigera aho bikamurambira 10. Jya umutumira igihe uri kumwe n’inshuti zawe. Erega arifuza kukugirira icyizere no kwisanzura mu nshuti zawe ndetse no kubona ko nazo zimwishimiye. Wirambirwa biracyaza komeza usome, Ntiwifuza se kumenya ibyo wakora ngo ushimishe umukobwa w’inshuti yawe?? 11. Kenshi jya ukunda kumufotora no kwifotozanya nawe kuko abakobwa burya bakunda amafoto cyane, cyangwa umukorere CD iriho amafoto yanyu, aho ushobora no kuyaherekezanya uturirimbo tw’urukundo uziko akunda, cyangwa dufite icyo tubibutsa mwembi. 12. Rimwe na rimwe, jya ugirana nawe gahunda zindi zitari iz’ urukundo, mushobora nko gukorana imishinga ibyara inyungu, gukora nk’igikorwa cyo kujya gusura abarwayi kwa muganga nko ku cyumweru, kujya gutemberera ahantu nko mu giturage mwabaga kera, n’ibindi 13. Nakubwira ko agukunda, jya ubimusubirishamo kenshi, umwereke ko kuba yaraguhaye urukundo ari ikintu uha agaciro gakomeye mu buzima bwawe! 14. Niba muri kumwe n’inshuti ze zikamwereka cyangwa zikamubwira ko zimukunda cyangwa ko zimwitayeho kukurusha, jya ubihakana umuhobera cyane umwiyegereza, umubwire ko urukundo umufitiye nta n’uwabasha kurupima, ibi bituma yumva akunzwe cyane kandi bimurinda kumva ko hari undi muntu n’umwe yakurutisha mu buzima bwe. Ese hari ufite umuntu wahariye umutima wawe? Nonese ubimwereka ute? 15. Buri gihe niyo byanaba buri kanya yewe, jya umuhobera cyane umwiyegereze, ubundi umwongorere ko umukunda. 16. Jya umusoma mu gihe we atari abyiteguye 17. Atari abyiteguye nabwo jya umuhobera umuturutse mu mugongo, urebe uburyo abyakira. 18. Jya umubwira ko ari mwiza ahebuje, gusa ntukamubwire ko ari segisi (sexy). Abasore benshi bajya bakora aya makosa, gusa hano nakubwira ko umukobwa aba yifuza kumva ko ari mwiza imbere y’umukunzi we kurusha kumubwira ko ari segisi. 19. Jya umubwira uburyo umwiyumvamo kandi utamubeshye. Gusa kuri iki cya 19, jya ubimubwira kandi koko umwereka ko ibyo umubwiye ariko ubibona, jya ubimwereka koko nta buryarya burimo, sibyo se ntumukunda? 20. Nimuba murimo kugendana jya umutanga imbere umufungurire imiryango, umuherekeze ku modoka ye niba ayifite, ubanze umufungurire umuryango, nimuba mugiye kumeza ubanze umuhereze isahani ye, nibinashoboka unamushyirireho ibiryo, erega bishimisha cyane abakobwa kandi nawe ndatekereza ko nta gihombo kirimo kugaragaza iyo mico myiza (kuba gentleman) 21. Mubwire ko asobanuye byose kuri wowe kandi mu kubivuga jya ubivuga koko ubikuye ku mutima, unamureba mu maso. 22. Niba ubona ko atameze neza, hari ikitagenda, ukabona adashaka kubivugaho, jya umubwira ko uhari, umuhobere cyane, umwiyegereze kandi umubwire ko igihe cyose akeneye urutugu rwo kwegamaho no kuririraho uhari, unamubwire ko nta kibazo kuba atabikubwiye, ko ariko igihe cyose yumva abohotse kubikubwiraho, uzaba uhari kandi witeguye kumwumva no kumufasha! Si byiza guhita uhutiraho no kumubaza cyane kuko hari igihe biba bigoye guhita agira icyo akubwira muri ako kanya nawe atarabyakira neza 23. Jya utuma yumva akunzwe, icyo byagusaba cyose 24. Jya umusoma imbere y’abandi bakobwa, baba ari inshuti ze cyangwa izawe, bituma agira icyizere ko umukunda kandi bigutera ishema, ukaba udashobora no kumuca inyuma. 25. Ntukigere na rimwe umubeshya kabone n’iyo waba ubona bigoye kumubwiza ukuri ku kintu runaka, kuko iyo amenye ko umubeshye n’iyo kaba ari akantu gato, arababara kandi akagutakariza icyizere. 26. Ntukamuce inyuma kuko bariya bandi nta kintu na kimwe bamurusha, iyaba byari ibyo ntiyari kuba ari we wahisemo 27. Jya umujyana ahantu hose yifuza kujya, nawe arakuzi azi n’ubushobozi bwawe humura ntazakugora, ariko rero nawe jya ugerageza kumushimisha. 28. Jya umwandikira ubutumwa bugufi, unamuhamagare buri gitondo umubaza uko yaramutse n’uko ijoro rye ryari rimeze, kandi buri gihe jya umubwira utujambo twiza. Mwaba muri kumwe cyangwa mutari kumwe, ugerageze kumenya gahunda ze zose; niba yariye, niba yabashije kuruhuka, ese amasomo/ akazi biragenda, n’ibindi… 29. Jya uhamubera igihe cyose agukeneye, ndetse n’igihe atagukeneye, ibyo bizatuma abona ko igihe icyo ari cyo cyose ashobora kukwizera no kukugirira icyizere. Ese uracyasoma? Komeza rwose kuko ibi bintu ni ingenzi cyane kandi bigufitiye akamaro; si wowe wajyaga ubyibazaho se?! 30. Jya umufata mu maboko yawe cyane igihe afite ubwoba cyangwa akonje, bimuha umutuzo cyane. 31. Nimuba muri mwenyine jya umwereka ko ushaka kumufata mu maboko yawe, umusome, umurebe mu maso nibura nk’umunota umwe cyangwa myinshi, umwereke ko nta wundi usa nawe 32. Niba muri kumwe, musome mu gahanga (ibi bizamwereka ko wifuza kumusoma urebe niba nawe ari uko.) 33. Niba mwicaye murimo kurebana agafilimi keza k’urukundo cyangwa akandi kose akunda, mushyire ukuboko ku rutugu, nawe azahita akwegamishaho umutwe bityo murebane filimi mu buryo buri romantiki.(romantique) 34. Niyo waba urakaye ute, ntugakinishe na rimwe kumubwira ngo nahite agenda, kabone n’iyo waba wikiniraga, kuko ushobora kujya kubona ukabona agiye agiye da! Niba arakaye jya umuba hafi, umufashe; niba akubabaje ntumwereke ko urakaye cyane ariko umubwire ko bitagushimishije, n’agusaba imbabazi umwumve kandi ntugakunde impaka no kubigira birebire. Ibi byose, ubutaha nimuba muri kumwe ntuzabyibagirwe, kuko bibazanira umunezero mwembi kandi mu byukuri nta kigoye kirimo 35. Niba abantu barimo kumuvuga nabi no kumunegura, ujye uhamubera, ubabwire ko urukundo umufitiye ruruta byose kandi ko uko byaba bimeze kose ntacyakubuza kumukunda no kuhamubera 36. Nujya kumubwira ko umukunda, jya ubimubwira umureba mu maso kandi umubwira ibyo wiyumvamo! 37. Rimwe na rimwe jya umujyana hanze, nko muri jardin, ari nijoro hari ukwezi hasa neza, umuryamishe mu gituza cyawe yiyumvire uko umutima wawe utera uterera mu we, ushyire intoki zawe mu ze, ariko urimo kumwongorera utujambo tw’urukundo mu matwi nawe ahumirije amaso ye arimo kwiyumvira rya jwi akunda kandi yishimira kuruta ayandi yose! 38. Niba murimo kugendana, mufate mu ntoki kandi bigutere ishema ryo kuba yitwa uwawe 39. Niba muhuye mutari muherukanye, mwereke urukumbuzi wari umufiitiye, umuhobere mu gihe kirekire gishoboka Sindasoza, ariko uko biri kose, Kora uko ushoboye umumenyeshe ko akunzwe kandi ko umurutisha bose,… 40. Buri joro jya umuhamagara umwifurize ijoro ryiza, n’indoto nziza 41. Jya umuhumuriza niba akuririye, kandi jya ujyana umubabaro yari afite kure ye 42. Jya umusaba ko mwatemberana mu ijoro, mufate igihe kinini mwigendagendera, mwiganirira, mwisekera, musa n’abakina,… 43. Buri gihe jya umwibutsa uburyo umukunda Yatunganyijwe na Sarongo Richard /Muhabura.rw"
14,urukundo,relationship,http://muhabura.rw/amakuru/urukundo/article/ko-nafashe-umugabo-wanjye-ari-kurunguruka-umugore-duturanye,"Ko nafashe umugabo wanjye ari kurunguruka umugore duturanye ari koga muri dushe, mbigenze nte?"," Hari mu gitondo cyo ku wa Mbere, ubwo nari ndi mu bitotsi numvise umuturanyi w’umugore tubana mu gipangu kimwe afunguye urugi, numva asutse amazi, muri ako kanya umugabo wanjye aba arabyutse yihuta. Yagiye hanze atindayo, kubera ko dushe dukoresha ari imwe bintera amakenga bitewe n’uburyo umugabo wanjye yabadutse nk’ufite ibyo agiyemo. Nasohotse bucece, nari ngamije kureba aho yagiye, nahingutse inyuma ye nsanga yateye ivi arimo kurungurukira mu mwenge uri mu rugi rwa dushi, arimo kureba uwo mugore wogaga. Namaze nk’iminota itatu mwitegereza, naranamufotoye nkoresheje telefoni, ngeze aho ndamwiyereka, ahita yikanga. Mbese muzi umuntu ugize ibimwaro by’umwihariko w’umugabo, umugabo yagize ibimwaro, ndangije ndamubaza nti ‘kuki urimo kurunguruka nyirakanaka? yahise abihakana. Yambeshye ko yarebaga ko nta muntu urimo ngo nawe ajyemo, kandi mu by’ukuri nta gahunda yari afite yo kujya muri dushi, nta n’akazi yari afite kamusaba kuzinduka. Ibi twabiganiriye tugeze mu cyumba twanga ko hagira utumva. Byarambabaje, ndamubaza, nti ‘mbwira niba ushishikajwe no kuryamana na we mbimenye? kuko naketse ko ahora yifuza ko basambana wenda bikaba bitaraba. Keretse wenda niba harimo uburwayi cyangwa se bukaba ubugoryi yifitiye. Gusa amahirwe twagize ni uko uwo muturanyi atamenye ko yarungurutswe kandi umugabo wanjye yaramubonye wese yambaye ubusa kuko yamaze akanya amwitegereje. Mungire inama, uyu mugore yarungurukaga ntabwo njya mwizera pe, nta mugabo agira kandi ni byinshi avugwaho, nabuze epfo na ruguru, ese uyu mugabo ndamukorera iki ngo ahinduke. Murakoze mugire amahoro!! Chief Editor/MUHABURA.RW"
14,urukundo,relationship,http://muhabura.rw/amakuru/urukundo/article/ko-umugabo-wanjye-yanteje-bagenzi-be-ababwira-ko-ngira,Ko umugabo wanjye yanteje bagenzi be ababwira ko ngira amavangingo menshi bakaba bamereye nabi-Nkore iki?," Mumbabarire nirinze kuvuga amazina yanjye, ndi umunyarwandakazi waciye mu rubohero, nkaba kandi naratojwe umuco wo gufata neza umugabo wanjye mu buryo bushoboka bwose. Kera tukiga umubano kwa padiri bajyaga batubwira ko kugira ibanga ry’urugo ari iby’ingenzi ariko umugabo wanjye abara inkuru zose kugera n’aho avuga n’ibyo mu buriri nukuri! Ntunguwe inshuro ebyiri aho abagabo babiri bamaze kungeraho bansaba ko turyamana, baza bituratuza ariko nyuma nkabona intego yabo ku bw’amahirwe bakanerura bakambwira. Nibyo koko ayo mavangingo ndayafite, kandi n’umugabo wanjye abashije kumfasha kuyazana nkanyurwa pe, ariko na none arazimura. Umugabo wa mbere yaraje ansanga aho ncururiza ahagura agacupa arasoma mu masaha ntari mfite abakiri, turaganira anaganyira ibibazo afite iwe, wamugani na we aba ambwiye iby’iwe agera no mu buriri. Byaratinze akomoza no kuri iki cy’amavangingo aho yavuze ko umugore we atayagira kuva babana, nk’umuntu mukuru namubwiye ko bose bagomba gufatanya ibyo bifuza bakabishakira umuti hamwe kandi bigakunda. Nibwo yeruye atangira ibyo kunsaba ko umunsi umwe nazamukundira tugasambana, ambwira ibintu byinshi agera n’aho ambwira ko njyewe ari sawa ngo umugabo wanjye yarakize, kandi ko ari na we wabimwibwiriye ko mu buriri ntanga umunezero hazamo n’ibi by’amavangingo. N’uwa kabiri na we yabimbwiye nk’unserereza ariko afite intego y’ubuhehesi, gusa byarantunguye mbajije umugabo wanjye impamvu anganiraho mu kabari yanga kubyemera ariko mbona ko hari icyo aketse. Si igisebo ariko na none si ibyo kuganirira aho ariho hose, byarantunguye biranambabaza ku buryo nsigaye ngera ku bagabo basangira n’uwanjye nkumva mfite isoni, bandeba nkumva ndamwaye pe.  Murakoze!! Chief Editor/MUHABURA.RW"
14,urukundo,relationship,http://muhabura.rw/amakuru/urukundo/article/ko-umuhungu-nikururiye-ansenyeye-urugo-kandi-nkunda-umugabo,’Ko umuhungu nikururiye ansenyeye urugo kandi nkunda umugabo wanjye’  Mbigenze nte ?," Umugore ufite umugabo n’abana babiri avuga ko yakoze ikosa ryo guca inyuma umugabo we aryamana n’umuhungu uzi icyo gukora none kumwikuramo byaramunaniye bityo akaba asaba inama abasomyi ba Muhabura.rw. Mu kiganiro kirambuye yagiranye na Muhabura.rw,umugore uri mu kigero cy’imyaka 30 utifuje ko amazina ye atangazwa aragisha inama kubyo yakora,ku kibazo afite cyo kuba yaraciye inyuma umugabo we akaryamana n’umusore we ashimangira ko ashoboye akazi ko mu gitanda none akaba agiye kumwibagiza umugabo we bidasubirwaho. Uyu mugore twise Annet (izina twamuhimbiye) yavuze uko byagenze ayu mugore yagize ati “ Ubundi ubusanzwe umugabo wanjye tumaze kubyarana abana 3 afite imyaka 42 ariko kuva twatangira kubana sindabona na rimwe aha agaciro cyane igikorwa cyo gutera akabariro, afite akazi akora ku buryo ataha nka saa tatu z’ijoro yananiwe agatinzwa no gufata amafunguro ubundi agahita yiryamira. Umugabo wanjye nta munsi n’umwe ajya yiha wo kuruhuka ahora mu kazi, n’iyo duteye akabariro ni nko kubipa( agahe gato) ubundi agahita agwa agacuho kubera umunaniro avana mu kazi, Mpora nifuza gukora imibonano mpuzabitsina ngashira ipfa ariko narabibuze kandi mfite umugabo. Gusa urukundo rwo rurahari kandi nta kintu adakora ngo yite ku muryango. Nyirabayazana rero ni umusore duheruka kuryamana kubera numvaga nifuza gukora imibonano mpuzabitsina nkayihaga, Uwo musore yabinkoreye neza ku buryo byanteye ibyishimo bidasanzwe kuri uwo munsi, naratashye mu rugo nkajya nisekesha ubusa ku buryo abo tubana bambazaga icyo ndi guseka nkakibura nyamara ibitekerezo byanjye byari byibereye ku bihe byiza nagiranye n’uwo musore. Uwo musore tujya kuryamana natekerezaga ko ari rimwe risa bitazongera kubaho, nyamara kugeza ubu tumaze kuryamana inshuro 4, kandi rwose ampora mu ntekerezo ku buryo kumwibagirwa byananiye,buri gihe nsigaye numva najya kumwirebera akandyohereza, umugabo wanjye nawe akomeje kumbaza impamvu asigaye abona mfite akanyamuneza nkabura icyo musubiza. Ndi kwibaza uko bizagenda umugabo wanjye nabimenya, nonese nemere ngume hamwe njye nkomeza nifuze gutera akabariro mfite umugabo ? uwo musore nerure muhakanire kandi ankemurira ikibazo umugabo atankemurira? Nayobewe icyo nakora mungire inama”"
14,urukundo,relationship,http://muhabura.rw/amakuru/urukundo/article/bimwe-mu-biranga-umukobwa-utagukunda-ahubwo-ugukundira-ibyo,Bimwe mu Biranga Umukobwa Utagukunda Ahubwo Ugukundira Ibyo Utunze," Ikibazo cy’abakobwa bakunda ibintu ku buryo burenze ubukenewe (abo bita abakuzi b’amenyo) gikomeje kuba inkeke mu basore batari bake. Gusa kuvuga ko abakobwa bose bakura amenyo byaba ari ugutekerereza hafi cyane, akaba ariyo mpamvu ari ngombwa kumenya ibimenyetso byerekana ko koko umukobwa uyu n’uyu umukuzi nw’amenyo 1. Inshuti ze zikura amenyo
 Niba uwo mukobwa asanzwe agendana n’abandi bakuzi, akenshi nawe aba ari umukuzi kabisa. Abakurambere baravuze ngo ibisa birasabirana, kandi ntibibeshye. Ariko nanone ni ukwitonda kuko hari igihe we yaba atandukanye na bagenzi be. Gusa igihe uri kumwe n’umuntu nk’uwo ujye ugumisha amaboko ku ikofi (wallet) yawe. 2. Agira amatsiko yo kumenya umutungo wawe
 Hari igihe ashobora kukubaza aho ukora, ayo uhembwa, aho utuye, niba Benz iparitse hariya hanze ari iyawe n’ibindi byerekeye umutungo wawe, ukagirango ni ukugukunda cyangwa ni ugushaka kuganira nawe kuko ari interested, ariko buri gihe siko biba bimeze. Muri bimwe mu biranga umukuzi w’amenyo habamo no gushaka kumenya umutungo wawe kuva bwa mbere mukibonana kuko nta kindi aba akubonamo. 3. Akunda impano zihenze
 Abantu twese dukunda ibintu byiza, ariko siko twese tubisaba. Nkunda kureba imodoka zihenze ariko niyo nahura n’umwami wa Arabiya Sawudite sinamubwira ngo angurire Hummer cyangwa Porsche. Muri make umuntu ufite umuco wo gusaba aba ari umukuzi w’amenyo kandi nta kindi aba akubonamo uretse isoko ivubura amafaranga yo kumufasha mu nzozi ze. Ubundi impano abakunzi bagenda bahana mu mibanire yabo ziba zigamije kumwereka ko wamutekereje. Icyangombwa si amafaranga igura ahubwo ni icyo iba ivuze (signification/meaning). Nk’uko bakunda kubivuga ko ibintu byiza mu buzima nta giciro bigira (the best things in life are free), byaba byiza guha umukunzi ururabo waciye ahantu (kuko wamutekereje), kurusha uko wamugurira amaroza 12. Niba rero umukobwa ashimishwa n’ibihenze gusa, umutima we ntuterera mu wawe ahubwo uterera kuri konti yawe yo muri banki. Ikindi ni uko umukuzi w’amenyo atajya ashimishwa na rimwe n’icyo umuhaye. Numugurira imodoka, azashaka ko umugurira n’inzu ifite igaraje ryo kuyiparikamo, numugurira televiziyo, azanakwaka abonnement ya DSTV (nakugirira imbabazi azakwaka Startimes y’abashinwa) n’ibindi. Muri make aba ari nta munoza, kandi ibyo byose ukora ntabishima, aba ashaka ibirenzeho buri gihe. Nanone ariko hari abahungu biyemera bagashyira imbere imitungo yabo, nk’aho ariyo ibagize yonyine nta personnalité bagira... Umuntu nk’uwo ntagatake ngo bamukuye amenyo kuko abakuzi b’amenyo rimwe na rimwe ni nka Nyararongo (bakura ubizaniye). 4. Ahinduranya abakunzi akurikije amafaranga
 Ubundi mu buzima birasanzwe ko umuntu azamuka mu ntera. Umukuzi w’amenyo rero ni wawundi uhora ahinduranya abakunzi akurikije amafaranga bafite. Ni ukuvuga ko adashobora kuva ku musore ufite imodoka ya Golf ngo akundane n’ufite moto ya TVS, reka reka ! Ahubwo ahita atangira gushakisha niba ntawe uri hafi aho ufite Audi, Touareg cyangwa Infiniti, mu minsi mike nawe yamurambirwa agatangira gushakisha ufite indege (Jet Privé). niba umujyana muri resitora yo muri karitsiye, azashaka uzajya umujyana mu zirenzeho, namara kugera muyo muri Serena, azashaka umujyana iy’i Cairo cyangwa i Las Vegas. Muri make aba azamuka mu magarade nk’umusirikare cyangwa umupolisi, ariko we akurikiza uburemere bwa konti yawe. Umukuzi w’amenyo ntakundana n’abasore kuko umutima we ubashaka cyangwa se ari beza (beaux gars). Ubundi ubwiza bw’umuhungu ngo bureberwa mu mufuka (ibyo rimwe na rimwe bivugwa n’abatabufite) ariko uzarebe umukobwa mwiza ’ucana’ iyo ari kumwe n’umuhungu utari mwiza, abantu bavuga ko uwo mukobwa yahenzwe cyangwa afite ikindi yamukundiye… akenshi aba ari amafaranga. Gusa n’ubwo abakobwa iyo bahitamo abasore bakundana ubwiza bwo ku mubiri butaza mu bya mbere, niba umukobwa witwa ko ari umukunzi wawe ari mwiza, kandi wowe uzi neza ko atariko umeze, ushatse wakwibaza impamvu yaba agukunda. 5. Akoresha uko yaremwe agamije inyungu ze bwite"
14,urukundo,relationship,http://muhabura.rw/amakuru/urukundo/article/ububi-bw-umugore-ntaho-buhurira-n-ibyo-umuntu-abona-inyuma,"Ububi bw’umugore ntaho buhurira n’ibyo umuntu abona inyuma -""Menya impamvu"""," Ububi bw’umugore ntaho buhurira n’ibyo umuntu abona inyuma kuko abagore benshi bagaragara nk’aho ari beza ariko ugasanga ububi bafite buruta ubwiza ubona inyuma.
Ububi bw’umugore buba bushingiye ku ngeso mbi zituma aremerera uwo bashakanye, abo babyaye, abaturanyi ndetse n’ababagenderera. 1. Umugore mubi ntajya ahangayikwa n’ikibazo icyo aricyo cyose kiri mu rugo ,usanga yabihariye umugabo gusa. 2. Umugore mubi kandi udashaka kubakana neza n’uwo bashakanye,akunda kumva yakwikubira,agaharanira inyugu ze gusa  nta n’umugabo.
3. Iyo umugore mubi amaze guhararukwa umugabo we atangira kumwereka ko ntacyo avuze imbere ye,agahora ashyira hasi ibitekerezo bye. 4.Umugore mubi ntatinya guhemukira uwo bashakanye,haba mu kumuca inyuma,kumugambanira,kumutesha agaciro mu bandi bagabo ndetse no kumuhemukira mu bundi buryo bwose. 5. Undi mugore bita ko ari mubi ni uwo bita ""igishegabo""’umwe aba yarigize umugabo mu rugo kuburyo nta jambo umugabo agira. Uyu mugore ahora ahanganye n’umugabo,ntiyemera gukosorwa,aba ari mudakurwa ku ijambo 6. Umugore mubi anyereza umutungo akoresheje gusesagura mu iraha rye cyangwa kugendera mu kigare cy’abandi bagore bagenzi be,ari n’ubwo awuhisha ahandi,akawujyana iwabo, gukoresha ibirenze ubushobozi. 7. Umugore mubi ntamenya kurera neza abo yabyaye, abatoza gusuzugura se kandi ntibagire n’undi muntu bubaha. Ahorana intonganya,ntamenya kuvuga neza haba mu rugo cyangwa mu baturanyi bigatuma urugo rutagendwa na buri wese. 8. Umugore w’umusinzikazi nawe burya aba ari mubi cyane kuko nta burere abasha guha abana be kandi nta n’ubwo ubusinzi ari ikintu gikwiye umubyeyi byongeye w’umugore. 9. Umugore mubi kandi ahora yijujuta,yivumbura ku mugabo we kugira ngo atagira icyo abazwa nk’inshinga ze ashobora kuba atujuje neza kandi akunda guhembera amahane mu rugo. 10. Umugore mubi yemera inama zose ahawe n’abandi atabanje kuzigenzura bitewe n’uko akenshi aba akunda gushyira amabanga y’urugo rwe hanze. Aha umugore aba ashobora no gusenya asenyewe n’inama zitari nziza yagiriwe n’abandi bantu.
Umugore nk’uyu aba ari uwo kwitondera kandi umugabo ufite umugore ateye gutya bimusaba kwihangana bikomeye n’ubwo bitabashwa na buri wese. 

 Ububi bw’umugore ntaho buhurira n’ibyo umuntu abona inyuma(foto:interineti  
 Yanditswe na Sarongo Ruhumuriza Richard/Muhabura.rw"
14,urukundo,relationship,http://muhabura.rw/amakuru/urukundo/article/irinde-ibi-bintu-wowe-muhungu-utazatuma-umukobwa-mukundana,Irinde ibi bintu wowe muhungu utazatuma umukobwa mukundana azinukwa urukundo,"  Hari amakosa amwe n’amwe ashobora gukorwa n’umwe mu bakundana bigatuma mugenzi we atabasha kuyihanganira, rimwe na rimwe bikaba n’intandaro yo gutandukana kwabo. Amwe murayo makosa rero ashobora no gutuma abakobwa bamwe bumva bahuzwe urukundo. 1. Kwereka abandi bakobwa ko ubitayeho
Umukobwa mukundana arakugenzura cyane iyo uhuye n’abandi bakobwa kabone niyo baba ari bagenzi be, ikintu cyose ukoze aba akireba. Bamwe mu bahungu bagira ingeso yo kubona abandi bakobwa bakabareba ijisho ryiza, cyangwa se bakabereka ko babitayeho, ndetse ntibatinye no kubasaba numero za terefoni, kandi bari kumwe nabo basabye urukundo mbere. 2. Kutagira ikinyabupfura no kurakazwa n’ubusa
Abakobwa ntibakunda abasore batagira ikinyabupfura, bavuga nabi batajya bishima, birarira , bagashaka kwiyerekana uko batari, ugasanga igihe cyose ari abanyamushiha cyangwa se barakazwa n’ubusa, badatinya kuvuga nabi mu ruhame. 3. Kugira umwanda
Kutagira isuku ni kimwe mu bintu bibangamira abakobwa ndetse bikavamo no kuba batandukana n’inshuti zabo 4. Kumugereranya n’abandi bakobwa
Abakobwa cyangwa se igitsina gore muri rusange, ntibakunda ko ubagereranya n’abandi cyane cyane iyo abo bandi aribo urimo gushimagiza.
Gushimagiza umukobwa mwigeze gukundana, uwo mwiganye cyangwa uwo muturanye, bishobora gutuma uyu mukobwa w’inshuti yawe yumva ko atakunyuze, ukaba ukunda abo bandi. 5. Kutamwitaho
Abakobwa bose bashimishwa n’uko abasore b’inshuti zabo babitaho ndetse byaba na ngobwa bakabarata mu bandi. Umukobwa wakwemereye urukundo aba ashaka kumva ko hari itandukanirohagati y’uko yari ameze n’uko ameze igihe afite umukunzi. ikintu umukobwa abashaka nuko umuhungu amwereka ko amwitayeho, kandi akanabimugaragariza. 6. Kunywa ugasinda
Iki kintu cyo kunwa ukarenza urugero kibangamira umukobwa kikaba cyanatuma akuzinukwa burundu. kuko kimutera ipfunwe ndetse bikanamwereka ko umuhungu bakundana ari sabizeze, kuko uba umutesheje agaciro mu bandi. 7. Ubunebwe
Umukobwa wese ashimishwa no kubona umukunzi we akunda umurimo atari inzererezi cyangwa ngo yirirwe abunga imihana aho gushaka icyazabateza imbere.

Yanditswe na Sarongo Richard/Muhabura.rw"
14,urukundo,relationship,http://muhabura.rw/amakuru/urukundo/article/ibintu-13-abagore-bakwiye-gukora-kugirango-abagabo-ba,"Ibintu 13 Abagore bakwiye gukora , kugirango abagabo ba biyumvemo", Abagore benshi bibaza uko bafatagabo babo kugirango bahore babiyumvamo ndetse no kuba bagira impungenge ko babaca inyuma biveho. Ibi ni bimwe mu bintu by’ibanze byagufasha kwigarurira umutima w’umugabo wawe:
14,urukundo,relationship,http://muhabura.rw/amakuru/urukundo/article/data-utubyara-warakoze-cyane-ku-bwitange-wagize-muri-biriya,Data utubyara Warakoze cyane ku bwitange wagize muri biriya bihe  kugeza n’ubu- Ange Ingabire Kagame," Umukobwa wa Perezida wa Repubulika, Ange Ingabire Kagame yafashe umwanya wo gushimira byimazeyo abatanze ubuzima bwabo mu kubohora u Rwanda barangajwe imbere na Se, Paul Kagame.


Perezida Kagame mu mwambaro wa gisirikare hamwe n’abana be, Ivan (ibumoso) na Ange (iburyo) (Ifoto/Internet)
 Abinyujije ku rubuga rwe rwa Twitter, Ange Kagame yabanje kwifuriza Abanyarwanda bose umunsi mwiza wo kwibohora u Rwanda rwizihiza ku nshuro ya 22, ashyiraho ifoto ye ari kumwe na musaza we Ivan Cyomoro Kagame, ndetse na se yambaye umwambaro wa gisirikare. Yagize ati “Umunsi mwiza wo kwibohora ku bavandimwe banjye b’Abanyarwanda. Ndashima cyane abagabo n’abagore batanze ubuzima bwabo ngo tubone ubwisanzure twishimira none.” Yakomeje agira ati “…Cyane cyane Data utubyara. Warakoze cyane ku bwitange wagize muri biriya bihe kandi ukomeje kugaragaza kugeza ubu.” Ange Ingabire Kagame ni ubuheta bwa Perezida Paul Kagame na Jeannette Kagame, akaba ari we mukobwa bafite uvukana na basaza be batatu. Happy Liberation Day to my Rwandan brothers & sisters. Thank you, to the men & women who gave their lives for the freedoms we enjoy today

Perezida Kagame mu mwambaro wa gisirikare hamwe n’abana be, Ivan (ibumoso) na Ange (iburyo) (Ifoto/Internet)
 Yanditswe na Ubwanditsi/MUHABURA.RW"
14,urukundo,relationship,http://muhabura.rw/amakuru/urukundo/article/inama-kuri-wowe-witegura-kurushinga,Inama kuri wowe witegura kurushinga," Buri munsi uko mbyutse ndambaza ngashima Imana ku bitangaza iba ikoze byo kunyongerera ubuzima. Wowe ubigenza gute?nizere ko nawe musomyi uri gusoma iyi nkuru aruko ubigenza. Ari n’abarwayi nabo ndabibuka kuko nizera ko Imana ikibaramburiyeho ikiganza.
 Nyuma y’ibyo, uyu munsi nkaba mbazaniye inkuru ikubiyemo ibibazo byinshi baba bibaza mu gihe bagiye kurongora cyangwa kurongorwa ubwo baba bibaza icyo bakora kugira ibyo biyemeje bizagende neza. Ariko reka tubanze twibaze iki kibazo: “ese koko ubukwe ni ibyishimo gusa?” “nta ntonganya?” “nta mihangayiko?” wowe urimo usoma iyi nkuru, yaba abayobozi b’amadini igihe barimo bashyingira, bibanda cyane ku kwihanganirana, bakitanaho ndetse bagakundana haba mu bibi no mubyiza. Kubw’amahirwe make, bamwe mu nshuti zacu bo ibi siko babyumva kuko hari ukundi babyakira. Umva ko ibyo baba babwiwe bisobanura ko bagomba gukundana no mu gihe bataba bafite ifaranga cyangwa umwe muribo arwaye cyangwa atameze neza. Muri iyi nkuru ndakubwira bimwe mu bizagufasha mu gihe cyo gushing urugo kuko ni ubundi buzima uba utangiye. Kuganira.
 Mbere yo kugira icyo ukora nshuti, banza ubitekerezeho neza kandi ubiganire kivandimwe. Iki ni kimwe mu bibazio twebwe urubyiruko duhura nacyo cyane. Nibyo koko buri muntu wese yashyingirwa. Yarongora cyangwa se akarongorwa. Agomba kugira abamukomokaho kugira ngo yitwe mama cyangwa papa. Ni ngombwa ngo mbere yo kwinjira muri icyo kiciro tubanze tumenye uko kimeze ndetse n’uburyo bwo kukibamo. Ni byiza rero kuganira kugira ngo wumve ibitekerezo bya bagenzi bawe ndetse n’abakuruta kuko usanga hari byinshi baba bazi utigeze umenya cyangwa utazi neza. Shaka ibitekerezo by’abantu benshi. Nk’uko nabivuze hejuru, ibitekerezo by’abantu biratandukanye. Ariko abenshi cyane ni abo usanga batekereza k’ubuzima bwiza butarimo ibibazo. Batekereza uburyo bakubaka ingo zifite ibyishimo hatagize ikindi kivangamo. Hari n’abatekereza ku gikorwa cy’abashakanye bumva ko bajya babonana buri munsi cyane noneho ko baba bari mu nzu imwe ntawe ushaka undi ngo amubure. Ibi ni ibitekerezo bibi cyane ku bashakanye. Ni koko ushobora gukora imibonano mpuzabitsina kenshi gashoboka n’uwo mwashakanye, ariko se ninde wakubeshye ko uzahora umubona buri gihe nk’uko ubyifuza? Ubyange ubyemere hari ingo nyinshi ziba zirimo ibibazo nk’ibi bijyanye n’igikorwa cyo kubonana ku mugabo n’umugore.
Hari ababa bafite ibibazo by’uko badahazwa n’abo bashakanye, abandi bakababazwa n’uko batagaragaza ibyishimo igihe cy’igikorwa nyir’izina.waba uzi impamvu ibitera?  Ku bagabo: 
Aba ikibazo cyabo kiba ari icy’isuku. Bumva ko mu gihe bageze mu ngo zabo, mu rugo hagomba guhora isuku idasanzwe, imyenda yabo ikaba ifuze, bakabona ibyo kurya ku gihe n’ibindi bikorerwa umugabo iwe.
Ku bagabo intekerezo zabo usanga ari aho zibanda. Ntibatekereza ku bibazo byinshi n’uburyo byakemuka. Bahorana indoto z’ubuzima bwiza, kugira abana no gushaka icyubahiro muri sosiyete batuyemo. Ibyo biba bihagije kuri bo.

Ku bagore:
Abenshi mu bo uganira nabo usanga intekerezo zabo ari ukwambara neza, kubasohokana, kubyara abana n’ibindi nk’ibyo. Ntibagira igihe cyo gutekereza ku bibazo bishobora kuvuka mu gihe bageze mu ngo kubana n’abo bashakanye.
Iki ni ikibazo. Nshuti zange, abashakanye ntabwo bahora mu byishimo ibihe byose. Hari igihe havuka ibibazo biteza ubwumvikane buke hagati yabo. Icyo gihe hakenerwa ubushishozi kugira ngo ikibazo gikemuke neza hatabayeho ibyo kujya ku karubanda. Si buri gihe amahoro ahora ahinda.
Menya aho ikibazo kiri. Abafite intekerezo ndetse n’imyitwarire navuze haruguru usanga nta gihe bafite cyo gucunga abakunzi babo ahubwo bagaragaza imico yabo myiza kugira ngo abakunzi babo bagire ibyo babasomamo ndetse bizere ko bashobora gushobokana igihe icyo aricyo cyose. Basomyi ba Muhabura.rw ntitugomba gutekereza gusa ku ruhande rwiza mu gihe dutegura ubukwe. Hari ibyinshi tugomba kwihanganiranamo cyane ko mu gihe twemeye gushyingiranwa tuba twemeye kuba umwe. Ukwihanganirana no kwizerana nibyo bizadufasha kurambana igihe kirekire. Yanditswe na Zihirambere Pacifique/Muhabura.rw"
14,urukundo,relationship,http://muhabura.rw/amakuru/urukundo/article/ndi-umukobwa-w-imyaka-25-y-amavuko-na-bujijwe-gushaka-n,"Ndi Umukobwa w’imyaka 25 y’Amavuko , na bujijwe gushakana n’ umuhungu dukundana ‘’mbigenze nte?’’"," Umukunzi wa Muhabura.rw yatwandikiye  muri aya magambo  ngo mungire inama , yagize  ati: ‘’Mbandikiye uru rwandiko mbabaye cyane kandi nifuza ko mungira inama zamfasha kubaho nishimye kuko naba mbanye nuwo nakunze igihe kirekire . 
Ndi umukobwa w’imyaka 25 y’amavuko , mfite inshuti yanjye dukundana cyane k’uburyo twumva twifuza kubana nk’umugore n’umugabo. Ikibazo dufite kandi twaburiye umuti giteye gitya : Njyewe ndi umukiristo kandi na kirijwe muri ADEPR , niho narerewe mu by’umwuka ndahakurira kandi n’umuryango wanjye wose niryo torero ubarizwamo . Umukunzi wanjye twifuza kubana we aba muri Islamu kandi ayihagazeho cyane . 
Ikibazo mfite rero kandi kinkomereye naburiye umwanzuro ni uko itorero ryanjye ADEPR bansabye ko ntakwirirwa nta umwanya ngo ndajya gushaka umuyisilamu , bambwira ko n’ubukwe bwanjye batabutaha nta na korali bazampa ngo indirimbire mu birori.  Nanjye na basabye ko bandanga m’urusengero bambwira ko bitakunda numva ndababaye cyane. Nyamara abakristo b’iwacu n’abapasiteri banjye nibo mfata nk’umuryango wanjye ,doreko uwundi wo mbabarira ku ntoki. Ibi simbyifuza, nkoricyi?’’

 fotO interinet Yatunganyijwe na Sarongo Richard/MUHABURA.RW
"
14,urukundo,relationship,http://muhabura.rw/amakuru/urukundo/article/menya-inzira-zingenzi-43-utaruzi-wakoresha-wereka-abagore-n,Menya Inzira zingenzi 43 utaruzi wakoresha wereka abagore n’abakobwaubereka  ko ubakunda!," Hari abantu bamaze iminsi batwoherereza ubutumwa butandukanye, ariko cyane cyane bwiganjemo bagisha inama uko bakwitwara bitabahenze, bitanasabye byinshi ariko bagashimisha abakobwa bakundana. WWW.MUHABURA.RW mu nkuru zacyo z’urukundo, turagufasha kukwereka utuntu dusa n’aho ari duto tugera kuri 43, ariko dushobora gushimisha cyane umukobwa w’inshuti yawe bityo rwose mugasa n’abibera muri Paradizo. Kumushimisha ntabwo ari ukumuha impano zihenze cyane, si ukumuha amafaranga menshi, ahubwo ni utuntu duto cyane ushobora kumukorera ariko kuri we tukagira igisobanuro gikomeye cyane.
 Twagiye: 1. Mufate neza mu buryo bwose bugushobokeye 2. Fata umwanya uhagije wo kumuvugisha 3. Musangize amwe mu mabanga y’ubuzima bwawe 4. Niba muri kumwe ukabona asa n’ufite imbeho, igomwe umuhe umupira cyangwa furari wambaye, umwereke ko adashobora kubaho nabi igihe cyose akigufite. 5. Musome kenshi igihe muri kumwe neza kandi gahoro. Ese ibi byose usanzwe ubyubahiriza?dukomeze… 6. Muhobere igihe umukumbuye cyangwa ushaka kumwereka ko ari uw’agaciro, burya hari udukorwa duto tuvuga kurusha amagambo. 7. Mufate mu ntoki umureba mu maso. 8. Sekana nawe kandi umufashe kugira ibihe byiza bitewe n’ibyo akunda 9. Rimwe na rimwe, nta yindi mpamvu ibiteye, jya umutumira ahantu atari asanzwe azi, umwereke ibintu bishya atari asanzwe abona kenshi kuko iyo umuhoza mu bintu bimwe bigera aho bikamurambira 10. Jya umutumira igihe uri kumwe n’inshuti zawe. Erega arifuza kukugirira icyizere no kwisanzura mu nshuti zawe ndetse no kubona ko nazo zimwishimiye. Wirambirwa biracyaza komeza usome, Ntiwifuza se kumenya ibyo wakora ngo ushimishe umukobwa w’inshuti yawe?? 11. Kenshi jya ukunda kumufotora no kwifotozanya nawe kuko abakobwa burya bakunda amafoto cyane, cyangwa umukorere CD iriho amafoto yanyu, aho ushobora no kuyaherekezanya uturirimbo tw’urukundo uziko akunda, cyangwa dufite icyo tubibutsa mwembi. 12. Rimwe na rimwe, jya ugirana nawe gahunda zindi zitari iz’ urukundo, mushobora nko gukorana imishinga ibyara inyungu, gukora nk’igikorwa cyo kujya gusura abarwayi kwa muganga nko ku cyumweru, kujya gutemberera ahantu nko mu giturage mwabaga kera, n’ibindi 13. Nakubwira ko agukunda, jya ubimusubirishamo kenshi, umwereke ko kuba yaraguhaye urukundo ari ikintu uha agaciro gakomeye mu buzima bwawe! 14. Niba muri kumwe n’inshuti ze zikamwereka cyangwa zikamubwira ko zimukunda cyangwa ko zimwitayeho kukurusha, jya ubihakana umuhobera cyane umwiyegereza, umubwire ko urukundo umufitiye nta n’uwabasha kurupima, ibi bituma yumva akunzwe cyane kandi bimurinda kumva ko hari undi muntu n’umwe yakurutisha mu buzima bwe. Ese hari ufite umuntu wahariye umutima wawe? Nonese ubimwereka ute? 15. Buri gihe niyo byanaba buri kanya yewe, jya umuhobera cyane umwiyegereze, ubundi umwongorere ko umukunda. 16. Jya umusoma mu gihe we atari abyiteguye 17. Atari abyiteguye nabwo jya umuhobera umuturutse mu mugongo, urebe uburyo abyakira. 18. Jya umubwira ko ari mwiza ahebuje, gusa ntukamubwire ko ari segisi (sexy). Abasore benshi bajya bakora aya makosa, gusa hano nakubwira ko umukobwa aba yifuza kumva ko ari mwiza imbere y’umukunzi we kurusha kumubwira ko ari segisi. 19. Jya umubwira uburyo umwiyumvamo kandi utamubeshye. Gusa kuri iki cya 19, jya ubimubwira kandi koko umwereka ko ibyo umubwiye ariko ubibona, jya ubimwereka koko nta buryarya burimo, sibyo se ntumukunda? 20. Nimuba murimo kugendana jya umutanga imbere umufungurire imiryango, umuherekeze ku modoka ye niba ayifite, ubanze umufungurire umuryango, nimuba mugiye kumeza ubanze umuhereze isahani ye, nibinashoboka unamushyirireho ibiryo, erega bishimisha cyane abakobwa kandi nawe ndatekereza ko nta gihombo kirimo kugaragaza iyo mico myiza (kuba gentleman) 21. Mubwire ko asobanuye byose kuri wowe kandi mu kubivuga jya ubivuga koko ubikuye ku mutima, unamureba mu maso. 22. Niba ubona ko atameze neza, hari ikitagenda, ukabona adashaka kubivugaho, jya umubwira ko uhari, umuhobere cyane, umwiyegereze kandi umubwire ko igihe cyose akeneye urutugu rwo kwegamaho no kuririraho uhari, unamubwire ko nta kibazo kuba atabikubwiye, ko ariko igihe cyose yumva abohotse kubikubwiraho, uzaba uhari kandi witeguye kumwumva no kumufasha! Si byiza guhita uhutiraho no kumubaza cyane kuko hari igihe biba bigoye guhita agira icyo akubwira muri ako kanya nawe atarabyakira neza 23. Jya utuma yumva akunzwe, icyo byagusaba cyose 24. Jya umusoma imbere y’abandi bakobwa, baba ari inshuti ze cyangwa izawe, bituma agira icyizere ko umukunda kandi bigutera ishema, ukaba udashobora no kumuca inyuma.


25. Ntukigere na rimwe umubeshya kabone n’iyo waba ubona bigoye kumubwiza ukuri ku kintu runaka, kuko iyo amenye ko umubeshye n’iyo kaba ari akantu gato, arababara kandi akagutakariza icyizere. 26. Ntukamuce inyuma kuko bariya bandi nta kintu na kimwe bamurusha, iyaba byari ibyo ntiyari kuba ari we wahisemo 27. Jya umujyana ahantu hose yifuza kujya, nawe arakuzi azi n’ubushobozi bwawe humura ntazakugora, ariko rero nawe jya ugerageza kumushimisha. 28. Jya umwandikira ubutumwa bugufi, unamuhamagare buri gitondo umubaza uko yaramutse n’uko ijoro rye ryari rimeze, kandi buri gihe jya umubwira utujambo twiza. Mwaba muri kumwe cyangwa mutari kumwe, ugerageze kumenya gahunda ze zose; niba yariye, niba yabashije kuruhuka, ese amasomo/ akazi biragenda, n’ibindi… 29. Jya uhamubera igihe cyose agukeneye, ndetse n’igihe atagukeneye, ibyo bizatuma abona ko igihe icyo ari cyo cyose ashobora kukwizera no kukugirira icyizere. Ese uracyasoma? Komeza rwose kuko ibi bintu ni ingenzi cyane kandi bigufitiye akamaro; si wowe wajyaga ubyibazaho se?! 30. Jya umufata mu maboko yawe cyane igihe afite ubwoba cyangwa akonje, bimuha umutuzo cyane. 31. Nimuba muri mwenyine jya umwereka ko ushaka kumufata mu maboko yawe, umusome, umurebe mu maso nibura nk’umunota umwe cyangwa myinshi, umwereke ko nta wundi usa nawe 32. Niba muri kumwe, musome mu gahanga (ibi bizamwereka ko wifuza kumusoma urebe niba nawe ari uko.) 33. Niba mwicaye murimo kurebana agafilimi keza k’urukundo cyangwa akandi kose akunda, mushyire ukuboko ku rutugu, nawe azahita akwegamishaho umutwe bityo murebane filimi mu buryo buri romantiki.(romantique) 34. Niyo waba urakaye ute, ntugakinishe na rimwe kumubwira ngo nahite agenda, kabone n’iyo waba wikiniraga, kuko ushobora kujya kubona ukabona agiye agiye da! Niba arakaye jya umuba hafi, umufashe; niba akubabaje ntumwereke ko urakaye cyane ariko umubwire ko bitagushimishije, n’agusaba imbabazi umwumve kandi ntugakunde impaka no kubigira birebire. Ibi byose, ubutaha nimuba muri kumwe ntuzabyibagirwe, kuko bibazanira umunezero mwembi kandi mu byukuri nta kigoye kirimo 35. Niba abantu barimo kumuvuga nabi no kumunegura, ujye uhamubera, ubabwire ko urukundo umufitiye ruruta byose kandi ko uko byaba bimeze kose ntacyakubuza kumukunda no kuhamubera 36. Nujya kumubwira ko umukunda, jya ubimubwira umureba mu maso kandi umubwira ibyo wiyumvamo! 37. Rimwe na rimwe jya umujyana hanze, nko muri jardin, ari nijoro hari ukwezi hasa neza, umuryamishe mu gituza cyawe yiyumvire uko umutima wawe utera uterera mu we, ushyire intoki zawe mu ze, ariko urimo kumwongorera utujambo tw’urukundo mu matwi nawe ahumirije amaso ye arimo kwiyumvira rya jwi akunda kandi yishimira kuruta ayandi yose! 38. Niba murimo kugendana, mufate mu ntoki kandi bigutere ishema ryo kuba yitwa uwawe 39. Niba muhuye mutari muherukanye, mwereke urukumbuzi wari umufiitiye, umuhobere mu gihe kirekire gishoboka Sindasoza, ariko uko biri kose, Kora uko ushoboye umumenyeshe ko akunzwe kandi ko umurutisha bose,… 40. Buri joro jya umuhamagara umwifurize ijoro ryiza, n’indoto nziza 41. Jya umuhumuriza niba akuririye, kandi jya ujyana umubabaro yari afite kure ye 42. Jya umusaba ko mwatemberana mu ijoro, mufate igihe kinini mwigendagendera, mwiganirira, mwisekera, musa n’abakina,… 43. Buri gihe jya umwibutsa uburyo umukunda Yatunganyijwe na Sarongo Richard /Muhabura.rw"
14,urukundo,relationship,http://muhabura.rw/amakuru/urukundo/article/abakobwa-bamwe-bageze-igihe-cyo-gushaka-bafite-ikibazo-cyo,Abakobwa bamwe bageze igihe cyo gushaka bafite ikibazo cyo kubona abasore bafite gahunda," Abakobwa bamwe bageze igihe cyo gushaka bafite ikibazo cyo kubona abasore bafite gahunda yo gushinga urugo, kuko ngo bamwe muri bo bashyira imbere imibonano mpuzabitsina kuruta gushaka abagore bakabashyira mu ngo. Aba bakobwa batangaje ko amwe mu mananiza bashyirwaho n’abahungu yo kubasaba gukorana imibonano mpuzabitsina mbere yo kurushinga ariyo atuma bamwe bahitamo kuguma iwabo. Abakobwa batandukanye batubwira ubuhamya bwabo ko barangije kwiga mu ma Kaminuza atandukanye y’URwanda bati ’’Abagabo barabuze, kugira ngo uzabone umusore mukundana ntagusabe ko mubanza kuryamana mbere yo kurushinga ntibiba byoroshye. Kuko abeshi bananirwa kugira inshuti kubera iyo mpanvu.” Nagerageje no kubaza aba kora akazi kubucuruzi mu mujyi wa Kigali, ati’’ Abahungu b’iki igihe mukundana yishakira ko mukorana imibonano iyo umwemereye amara kuguhaga akakwanga, agahita yishakira undi mukobwa ntiyongere no kukuvugisha. Akomeza avuga ko abakobwa bamwe bemera kuryamana n’abo basore , ikibabaje ariko umuhungu yabona amuteye inda agahita, amuburira irengero rye. Abacuruzi batiIbyo ni byo bitubaho buri munsi. Abacuruzi bakomeje bavuga ko hari mugenzi wabo watewe inda n’umusore bakundanaga, ariko bose barahuriye i Kigali, umuhungu yamaze kubona ko atwite ahita yimuka aho yaratuye, ahindura na telefoni. Ubu ngo umwana agize imyaka itatu atarongera guca iryera uwo musore. Nkuko aba bakobwa bari mu kigero cy’imyaka 20 na 35 bakomeje babivuga, ngo abakobwa bihagararaho bakanga gukora ibyo abahungu baba bashaka, nibo benshi bagumirwa. Igiteye impungenge abakobwa batandukanye ngo bagerageza kwihagararaho bikarangira babaretse none ubu bemezako aho kugumirwa azajya yemera akamubyara akamurera.


Yanditswe na Sarongo Richard/Muhabura.rw"
14,urukundo,relationship,http://muhabura.rw/amakuru/urukundo/article/rimwe-na-rimwe-aya-makosa-hari-abakobwa-ananira,Rimwe na rimwe aya makosa hari abakobwa ananira kwihanganira," Rimwe na rimwe aya makosa hari abakobwa ananira kwihanganira,bikabatera kumva babihiwe n’urukundo. Gutandukana ishobora kuba ingaruka mbi iterwa n’ayo makosa/imico y’abasore. Tugiye kurebera hamwe ayo makosa nk’uko tubikesha urubuga lovepanky.com: Kwirebera abandi bakobwa Imiterere y’abakobwa ntisanzwe. Burya bakunda kwitegereza utuntu twinshi. Iyo muhuye n’abandi bakobwa mwasohokanye cyangwa muri ahandi hantu,umukobwa akunda kwitegereza imyifatire n’imitwarire umusore agaragaza. Iyo rero umusore atabashije kwifata akerekana ko yakunze abandi bakobwa kandi abishimiye,bitangira kutagenda neza. Umukobwa ahita agira umujinya,umushiha no kwivumbura. Ikiba kimubabaje ni ukumwereka ko umuhaye agaciro gake ukamaurutisha abandi ukanabimwereka. Kureba ijish ryiza abandi bakobwa ,bashiki bacu babyanga kubi. Kubaza hanyuma ntukurikire ubusobanuro bwe Niba ubajije umukobwa ugomba gukurikira n’ibisobanuro aguha. Iyo umubajije ikintu runaka ntumukurikire abifata nkaho utamuhaye agaciro,umukinisha,umufata nk’umwana muto,..Biba byiza niba umubajije ikibazo ko ugomba kumukurikira ndetse ukanamureba mu maso,nibyo bibashimisha. Ayo makosa rero ni aya akurikira: Kunywa ugasinda igihe mwasohokanye Iki ngo ni ikintu abakobwa bose banga ku basore , ngo kuko bimutera ipfunwe kugendana n’umuntu utazi icyatsi n’ururo, ugenda agwa, ndetse rimwe na rimwe akaba yanagira isoni zo kuvuga ko ari inshuti ye kuko ngo aba abona byamusebya cyangwa se bikamutesha agaciro mu bandi. Ibi ngo iyo bikunda kubaho umukobwa agera aho akabihirwa ndetse akagera aho ajya yanga ko musohokana kuko aba avuga ko nanone uri businde ukamutesha ibara. Rero ngo bishobora no kuba intandaro yo kuba yakwanga akisangira undi musore ushobora kwiyubaha akanamuhesha ishema barikumwe. Kutagira ikinyabupfura no kurakazwa n’ubusa . Abakobwa cyangwa se igitsina gore muri rusange ntibakunda abasore batagira ikinyabupfura, bavuga nabi batajya bishima usanga igihe cyose ari abanyamushiha cyangwa se barakazwa n’utuntu utwo ari two twose. Umukobwa aba ashaka umusore wubaha kandi akubaha n’abandi muri rusange. Uwo abaza ikintu akamusubiza neza, yishimye kandi ashyiramo n’urukundo ndetse yaba yanamukoreye ikosa akamubaza icyabimuteye yitonze ntaburakari abivugana. Niba umukobwa akubajije uko yambaye, uko yasokoje niba byamubereye , aba yifuza umusubiza neza yitonze kandi adahuragura ibigambo bipfuye. Kwishimira umwe mu bakobwa b’inshuti ze birenze Burya rwose ngo abakobwa baba bifuza kandi bakanakunda abasore baha agaciro bagenzi babo. Ariko ngo irinde kugira inshuti ye uganiriza birambuye cyangwa se ngo ugire icyo umubwira rwihishwa kuko ngo mu gihe abimenye abona ko uko kurengera gushobora no gutuma mu muca inyuma, ibi rero bigatuma atishima. Kugereranya inshuti yawe n’abandi bakobwa: Mu gihe uri kumwe n’umukobwa w’inshuti yawe ugatangira kumugereranya n’abandi baba abo uzi bisanzwe cyangwa se abo mwigeze gukundana uvuga ibyo bamurusha nko kumubwira ko akwiriye kwambara nka runaka, ko kanaka mwakundanaga yambaraga neza kumurusha n’ibindi, ngo iri ni ikosa rikomeye cyane kuko yumva ko we afite agaciro gake imbere yawe bityo bikamutera uburakari ndetse no gukundana nawe akuva ntacyo bivuze cyane. Kutita ku nshuti yawe: Abakobwa bose bashimishwa n’uko abasore b’inshuti zabo babitaho ndetse bakanabyirata muri bagenzi babo. Rero ngo iyo mukundana ntumwiteho ngo umukorere ibyo abandi bakorerwa, rwose ngo ashobora no kwigendera atagusezeyeho kuko ngo kwitabwaho no guteteshwa ari byo byerekana aho atandukaniye n’abandi badafite inshuti. Basore rero, ngira ngo mwumvise ko hari amakosa mushobora gukora akababuza amahirwe yo kurambana n’abo mukunda, ubwo rero niba hari ayo wakoraga utangire kuyakosora kugira ngo ugumane amahirwe yo gukunda no gukundwa.
 Yanditswe na Sarongo Richard/Muhabura.rw"
14,urukundo,relationship,http://muhabura.rw/amakuru/urukundo/article/ibi-nibimenyetso-10-biguhishurira-neza-urukundo-rw,Ibi nibimenyetso 10 biguhishurira neza urukundo rw’agahararo," Iyo ukunda umuntu urukundo rw’agahararo, wowe uba wumva umukunda nyabyo kimwe gusa nuko urukundo gwukuri na gwo rujana nibyiyumviro. Urubuga ngurukana bumenyi www.topsante.fr ruvuga ko urukundo ari amayobera kandi kuruhishura vyukuri bitoroshe, gusa ngo hari ibintu vya hafi wogenderako ukamenya yuko umuntu agukunda urukundo nyakuri canke gwagahararo.
 1.Uru rukundo ruba rushingiye gusa ku vyo umuntu yashimye kuyundi biboneka inyuma 2.Ugwo rukundo rutuma umuntu atabona aho uyundi afise inguvu nke nivyiza afise. 3.Uru rukundo rugereranwa nakazu kubakishije umusenyi gusa kuko rutaramba canke ngo rumare igihe kinini: rurashuha, rukamenyekana henshi ariko ruhera vuba. Aha ngo ukunda umuntu inyuma yukwezi wabona uyundi amurusha ivyo wakurikiye kuri we ukaba uramuhevye wawundi. 4.Iyo havutse akibazo gito hagati yabakundana, uru rukundo ruca ruhagarara, mbere urukundo gwagahararo ntiruzi kwihangana. 5.Uru rukundo rutangura kandi rukemezanywa ata mwanya wo kwiyumvira kubayemwo, rufatiraho, kandi ntaco kumenyana rugira. 6.Urukundo gwagahararo ruba rufise impamvu ariko zishingira cane ku kwikunda. 7.Urukundo gwagahararo rugendera ku marangamutima yabandi ntigwigera gwifatira icemezo. 8.Urukundo gwagahararo rubuza amahoro. Kuko ruba gwarakurikiye imibereho igaragara inyuma kubihari cane cane, inyambaro nubutunzi. Iyo ivyo vyose uwari yabikurikiye ataki bibona kuri mugenzi we atangura kubura amahoro yibaza uburyo agiye kwironderera abandi babifise mbere akibaza uko agiye kuruvamwo nuwo ataki kumubamwo nka mbere. 9.Urukundo gwagahararo nta kuri rufise, ruriyoberanya, rurirarira. Guhishanya biraruranga,uwurufise ntiyigera yumva yokwiyereka mugenzi we ukwari, asanga yirata ivyo afise nivyo adafise yaba nkimitungo, imibereho namateka yubuzima akurikije uko abona mugenzi we, nubwo ashobora kuba amwihendako. 10.Uru rukundo gwagahararo nta ntambwe rutera niyo ruyiteye ruba rugira ngo rushike kuri bimwe mu byo gwakurikiye nkubutunzi canke igitsina. Aha ni hamwe ukunda gusanga akosereza mugenzi wawe wabimubwira akumva ataco bimutwaye, nta kigongwe womusaba canke ngo yiteho kwihanura iryo kosa kuzorisubira. Naramuka amusavye ikigongwe ntazobikora kuko yumva yahemukiye mugenzi we, ahubwo azozimusabira kugira ngo ico amwitezeko atokibura


Yanditswe na Sarongo Richard/Muhabura.rw"
14,urukundo,relationship,http://muhabura.rw/amakuru/urukundo/article/ibyo-wakora-kugirango-wigarurire-umutima-w-umukunzi-wawe,Ibyo wakora kugirango wigarurire umutima w’umukunzi wawe," Aha mvuze abagabo kuko aribo tumenyereye ko batera intambwe yambere mu muco nyarwanda berurira abagore cyangwa se abakobwa ko babakunze.
Ibi rero ni bimwe mubyo wakora kugirango uwo wifuza ko agukunda abe yatera intambwe akagusanga:
  1.Mutere amatsiko 
Mubiganiro byose uzagirana n’umukobwa cyangwa se umugore wibonamo kandi wifuza ko yagukunda ndetse urukundo rugahora rutera imbere,uzite kuri iyi ngingo yo kumutera amatsiko.Sibyiza yego ko wamubeshya ahubwo ujye iteka umusigira ikintu utamubwiye wenda ukazakimubwira undi munsi muzongera guhuriraho. Ibi bituma ahora yumva ashaka kukubona bityo urukundo agufitiye narwo ruriyongera ntakabuza.
 
2.Wimwihebera byo gupfa 
Ni byiza ko ukunda umuntu ukabimwereka. Ariko iyo umukobwa umweretse ko umukunda kuburyo umubuze wakwiyahura ,atangira kugufata uko yishakiye kuko aba azi ko ntawundi wakunda uretsewe, ntawundi ureba uretse we, nta wundi wagushimisha uretse we,nibindi. Ahubwo ujye umwereka ko ufite abandi muvugana ,muganira,musabana. Ibi ntibisonabanura ko uzamuca inyuma ,ahubwo ujye umwereka ko ufitanye ubucuti busanzwe n’abandi cyane abakobwa. Ibi bituma abona ko atari we kamara bityo akomeze kumva yaguha umwanya urenze.  3.Mugirire icyizere 
Niba ukunda umuntu nta buryarya, ugomba kumwereka ko muri umwe: umubwira gahunda zawe,ibibazo uhura nabyo,imishinga ufite imbere. Icyo uba ukoze ni ukumwereka ko wamugize umujyanama nawe bituma abona ko ari uwi igiciro kuri wowe, iyo nawe agize ikibazo cyangwa ikintu yumva kimushimishije nta wundi yihutira kureba ubwo ukaba ukomeje gutsinda umutima we. Iki ndetse ni ikimenyetso kikwereka ko umuntu muri kumwe agukunda by’ukuri.
 
4.Ba umugabo uhamye 
Uzumva muri ino minsi umuntu akwishimira cyangwa ashimye ibyo wakoze akagira ati”uri umuntu wumugabo”. No murukundo ino mvugo yakoreshwa. Umukobwa cyangwa umugore yishimira gukundana numuntu ufite umurongo agenderaho. Jya uhora ucyeye ,aha ndavuga mu myambarire. Yego hari akazi gasaba ko umuntu yambara imyambaro idakeye ariko nyuma yakazi ukaba ucyeye mbese ugaragara neza. Ntibizagutangaze ubonye hari n’abakobwa cyangwa abagore batita kuko usa neza, ugararagara neza ahubwo bakita ku mufuka wawe uremereye.
Ikindi ni imvugo ukoresha. Ugomba kugira imvugo iguhesha agaciro. Imyitwarire burya nayo iba ari ingenzi murukundo. Ntamuntu wifuza gukundana n’umuntu unengwa na bose,umukobwa yishimira kumva inshuti ye ivugwa neza nabandi ,bimutera ishema.Kuri ibi hiyongeraho kuba ufite umwuka mwiza mu kanwa, ku myambaro. Ibyo byose iyo wongeraho kuba uri umuntu ureba kure, uhorana ibitekerezo byabateza imbere ntakabuza umukobwa/umugore akwibonamo akifuza kuguhora hafi.

5.Gabanya umuvuduko
Abasore benshi bazi ko kwereka umukobwa ko umukunda ari ukumusura kenshi, guhura kenshi, kumutelefona inshuro nyinshi kumunsi…Nyamara siko biri. Niba ufite inshuti nibyiza ko mwaganira kenshi ariko uzirinde guhora mwitsiritanaho ,iyo ariko bigenze umukobwa ntatinda kukurambirwa cyangwa nawe ukumva waramurambiwe. Ibyo umukorera byose, shyiramo ubwenge. Urugero niba wamutelefonaga inshuro eshanu kumunsi, zigabanye uzigire ebyiri ninabwo azajya yumva agukumbuye,bitabaye ibyo nihahandi ageraho akumva no kukwitaba bimuteye ubute.
Muri ubu buzima tubamo nta muntu uba wifuza kubaho wenyine. Ubusobanuro abantu bamwe bajya baha ubuzima buvuga ko Kubaho ari ukugira uwo ubereyeho akakubeshaho mukabana. Iyo utamufite ubuzima nibwo usanga bwakubihiye ,wagerwaho nibibazo bikaguherana ,ukigunga kuko nyine uba ntawe wakwisunga ngo musangire amarangamutima. Abagabo rero bakunze kwibaza icyo bakora kugira ngo babone cyangwa babashe kwegukana imitima y’abakobwa cyangwa se abagore bifuza. Aha nari natanze urugero rwa telephone kuko nzi ko ariyo isigaye ituma urukundo rukonja nyamara wowe uzi ko uri kurubagarira.Aha dutinze kuri uru rugero rwa telefoni,niba wumva ushaka kumuhamagara inshuro nyinshi bisaba ko buri nshuro uba umubwira ikintu gishya kandi gifatika.
 
6.Irinde kuba inshuti isanzwe 
Iyi ngingo iruzuzanya niyo kuganya umuvuduko.Iyo muhorana kenshi,ninde muri kumwe niwe,ibiganiro bigeraho bikaba ibisanzwe .Ingaruka ni uko aguhindura inshuti isanzwe bityo agatangira gushaka abandi bafite ibishya bamubwira ,bamwereka.Iki ninacyo gisenye ingo nyinshi muri ino minsi :Kutagira ibintu bishya murukundo bituma umwe cyangwa mwese muhitamo kwigira hanze gushakayo ibishya ,uhunga ibyo warambiwe.  7.Mususurutse 
Ibiganiro uzajya ugirana numukobwa/umugore ujye wibuka iyi ngingo.Hagati mukiganiro jya unyuzamo udukuru dusekeje bituma akwibonamo kandi akifuza kuganira nawe kenshi .Shakisha ku ma websites twa byenda gusetsa,hari nibitabo bibamo udukuru dusekeje,ibiganiro byo ku maradiyo.Gerageza kugira byenda gusetsa ufata mu mutwe ujye udukoresha mukiganiro mugirana,kandi ukabikora hari icyo ushaka kumubwira ariko nyine ukabinyuza muri byenda gusetsa cyangwa mugakuru uzi kabayeho gasekeje bituma akumva vuba.Ibi rwose abari n’abategarugori barabikunda .Iyi nimwe mu matekiniki yikiganiro cyiza kirimo ubwenge

 Yanditswe na Sarongo Richard/Muhabura.rw"
14,urukundo,relationship,http://muhabura.rw/amakuru/urukundo/article/dore-uburyo-10-bwakwereka-ko-umukobwa-agushakaho-urukundo,Dore Uburyo 10 bwakwereka  ko umukobwa agushakaho urukundo," Gukunda no gukundwa ni ibintu byizana, kandi ntawe bitabaho muri iyisi dutuyeho, yaba ashaje cyangwa ari muto. Gusa ikigora ni ukumenya niba hari umuntu ukwitayeho cyangwa ugukunda, ngo mube mwahuza urugwiro, mu gihe nawe ukeneye kubona umukunzi. Nubona rero ibimenyetso, ntuzabe umwana.
 1. Inseko
Umukobwa yagukunze ntiyifuza kukubona ubabaye narimwe, bityo bigatuma yumva yakubwira amagambo agushimisha, kugira ngo akubone useka. Usanga kandi iyo yinjiye aho uri, murebana akamwenyura, ndetse kuburyo iyo munaganira acishamo agaseka ku tuntu tumwe na tumwe mubamuganira, ngo akwereke ko akwitayeho cyane. 2.  Akunda kukureba cyane
Amaso burya ni igice cy’umubiri kidasanzwe, kuko gitanga ubutumwa bwinshi mu bwonko bw’umuntu. Mu gihe rero umukobwa azaba yagukunze azahora ashaka kukwitegereza, cyane cyane nkiyo umunyuzeho, iyo muri kumwe muganira, iyo mwahuriye nko mu birori, cyangwa ahandi hose hahuza abantu benshi. Cyane cyane nushaka kumureba uzabona ko muzajya mukunda guhuza amaso kenshi, agasa nkuwijijisha akareba hirya. 3. Ibimenyetso by’umubiri
Ibimenyetso by’umubiri bikunda kuvuga ibintu byinshi, ariko si abantu benshi bakunze kubisobanukirwa. Nubona umukobwa muhuye cyangwa yinjiye ahantu uri akakwicira akajisho atavuze, akagukubita agashyi, akagukora mu mugongo, akakwicara iruhande, n’ibindi byinshi, ujye umenya ko hari ikintu kidasanzwe arimo kukwereka. 4. Akunda kukuvuga
Mu byukuri nta mukobwa utagira ikigare (group), iyo bari kumwe rero bakunda kuganira ibintu byinshi, cyane cyane ntibashobora gutandukana batavuze ku ngingo y’abasore, baba incuti zabo cyangwa abo bakorana. Iyo bateruye icyo kiganiro rero, usanga umukobwa wagupfuye ahora agutanga ho ingero muri bagenzibe, icyo bavuze cyose akagisanisha nawe. 5. Azagusaba ko musohokana
Ushobora kuba wari inshuti n’umukobwa bisanzwe, mukorana , mwigana, cyangwa se hari ibindi bintubyinshi muhuriramo, byazagera aho, ukumva atangiye kujya agusaba ko mwasohoka mwenyine . mu byukuri aba ashaka ko hari icyo mwazaganiraho mwiherereye mutari muri rwaserera. 6. Azakoresha uko ashoboye mube kumwe
Burya iyo ukunda umuntu ubawunva mwahora muri kumwe cyane. Umukobwa rero iyo yakwikundiye, akoresha ibishoboka byose akajya aba ari aho nawe ukunda kujya, kandi mukaza kubonana. Urugero, nkiyo ukunda kujya kubyina, kureba umupira se, n’ahandi, usanga akunda kuhaza, kandi abacuti be bataha agasigarana nawe, mukavugana ho amagambo make gusa, akitahira. 7. Azakubwira ko Akunda Imico Yawe
Umukobwa nakubwira ko yikundira imico yawe, mbese nk’ukuntu ugenda, useka, ijwi, ubwitonzi, kwambara se, n’utundi tuntu twinshi tukwerekeyeho, azaba akubwiye ko agukunda. Nibwo buryo bwe azaba akoresheje kugira ngo akwereke ko yagukunze. 8. Akwereka ko akwitayeho
Burya umukobwa wagukunze, aba ashaka kukwereka ko ariwe muntu ukwitayeho kurusha abandi. Nkiyo murikumwe na bagenzi banyu, usanga akunganira mu bintu byose uvuga, bakubaza nk’ikibazo nawe akagushyigikira, wavuga ikintu akakunganira, kandi akagerageza kwereka abandi ko uvuze ibintu bifite akamaro. 9. Akunda kukugira Inama z’Ubuzima
Niba umukobwa yarakubengutse uzajya wumva arimo kukugira inama z’ubuzima, akwereka icyo wakora ngo witeze imbere n’icyo utagomba gukora. Ibi kandi nta wanya munini bizamutwara, kuko azabikubwira igihe muzaba muganira. 10. Aragufuhira
Gufuha ni ibintu bigirwa na benshi, cyane cyane iyo bakundana, kandi usanga umuntu ufuhira undi, aba amukunda koko by’ukuri. Iyo umukobwa rero mumaze kumenyerana, muganira bisanzwe, ushobora kutamenya ko yagukunze. Ariko nubona akunda kukubaza niba umukobwa runaka ari inshuti yawe, cyangwa akakubaza icyo upanga n’umukobwa yigeze kubabonana, uzamenye ko burya atabikunda, ahubwo aba ashaka ko ari we wenyine wakikundira. Ibimenyetso ni byinshi ntawabivuga ngo abirangize, ariko ibi nibyo bikunda kugaruka mu buzima bwa burimunsi. Nubona rero hari umukobwa bigaragayeho, wowe musore ntuzabe umwana niba ufite gahunda yo gushaka incuti, kuko ntiwategereza ko azagusaba ubucuti. Burya imico y’ibihugu byacu yemerera abahungu kubanza gusaba ubucuti abakobwa.

 Yanditswe na Sarongo Richard/Muhabura.rw
"
14,urukundo,relationship,http://muhabura.rw/amakuru/urukundo/article/uko-umusore-cyangwa-umugabo-uzi-urukundo-yitwara-imbere-y,Uko umusore cyangwa Umugabo uzi urukundo yitwara imbere y’Umukobwa bakundana," Ubusanzwe urukundo akenshi usanga ari impano abantu bavukana gusa urukundo ruvugwa aha ni rumwe rwabaye hagati ya Adam na Eva ubwo bivuzeko ari urukundo ruba hagati y’umugore n’umugabo . rero akenshi usanga uburyo twebwe abantu cyane cyane abahungu bafite uburyo bagaragazamo urukundo imbere y’inshuti zabo ariko ugasanga ubwo buryo bugenda butandukana. Aha rero twabateguriye bimwe mu bintu 6 umusore uzi gukunda akorera umukunzi we

 1.Abakobwa ni abanyabinezaneza
Igitsina gore ni ubwoko bukunda kugira ibinezaneza,ibyiyumviro iki ni kimwe mu bintu umuhungu uzi gukunda azirikana iteka,niba ufite umukunzi mwarashakanye,mbere yo kujya mu buriri amukorera masaje yoroheje,akamuhobera amusezera ndetse anamwifuriza kugira ijoro rehire,ndetse akamukomeza mu gihe yababaye,ukamwitaho,amwivanishaho utuntu,utu tuntu tworoheje tudafite icyo dusobanuye kuri we ariko ku mukobwa we tuba dusobanura byinshi cyane,muri macye igitsina gore kirangwa n’ibinezaneza gusa bityo wowe icyo aba ashaka n’ukwitabwaho. 2.Buri musore wese uzi gukunda aha umukunzi we impano
Umusore wese uzi gukunda icyo aricyo aba yiteguye guha umukunzi we impano atarindiriye ko hari ikindi kintu akoresha kidasnzwe,ariko usanga ab’iki gihe baha abakunzi babo impano ari uko hari nk’umunsi mukuru yizihije cyangwa bakayibaha aruko bayibasabye,ariko ntabwo ariko byagakwiye kugenda wirindira ko hari ikimubaho ahubwo mutungure bizamwereka ko umwitaho.

3.Umusore wese uzi gukunda aba azi amagambo meza yo kuvuga
Umusore uzi gukunda icyo aricyo aba azi amagambo meza yanyura umukunzi we kandi ibi nibyo abakobwa hafi ya bose baba bifuza,iyo wumva umukunzi wawe,umenya n’amagambo wamubwira akamutera kumwenyura,amagambo wamubwira yarakaye hanyuma akishima,amagambo wamubwira maze akiyumvamo undi muntu uhebuje,buri musore wese yarakwiriye kumenya uko akoresha amagambo imbere y’umukunzi we.

 4.Ndagukunda ntabwo bihagije
Abasore hafi ya bose bibwira ko gukunda ari kubyerekana nta kubimubwira,ariko umusore uzi gukunda icyo aricyo aba neza ko kwereka umukunzi we ko amukunda ari byiza ariko wanabimubwira bikaba akarusho kuri we,Niba ukunda umukunzi wawe bimwereke ndetse unabimubwire bityo aziyumvamo nk’umunyamahirwe. 5.Umusore uzi gukunda yishimira umukunzi we
Buri mukobwa wese akunda umusore umwitaho kandi akamuha n’agaciro;niba agaragara neza ukabyishimira akabibona,niba yasutse umusatsi ishimire uburyo yasutse,mbabwije ukuri ko umusore umeze gutya anezeza umukunzi we,akiyumvamo undi muntu uhebuje ndeste ko afite agaciro. 6.Umusore uzi gukunda ahorana idushya ndutunguranye
Buri mukobwa wese yishimira umusore uhorana udushya dutunguranye k’umukunzi we,nko gutungura umukunzi we akamukorera nk’umunsi mukuru,kumutegurira impano itunguranye,kumutunguza kujya gutembera hirya no hino hafite ibintu nyaburanga yewe niyo mwajya ahantu mu gshyamba hari akayaga ndetse mwitwaje n’utuntu nducye two kunywa cyangwa kurya,nuzajya ukorera umukobwa ibintu nk’ibi uzajya uba ufite umutima we wose. Yanditswe na Sarongo Richard/Muhabura.rw"
14,urukundo,relationship,http://muhabura.rw/amakuru/urukundo/article/menya-akamaro-ko-gukorakoranaho-caresses-mbere-y-igikorwa,Menya akamaro ko gukorakoranaho(caresses) mbere y’igikorwa cy’imibonano mpuzabitsina," Umubiri w’umuntu ugizwe n’ibice byinshi umugore aba afite ibice bitandukanye n’iby’umugabo, tuvuze ku gitsina cy’umugore, igitsina kigizwe n’ibice bituma umubiri we wuzuza inshinga zawo zaba izijyanye no kwibaruka cyangwa se gusohora imyanda mu mubiri, ubushakashatsi bukaba bugaragaza ibice by’umubiri w’umugore umugabo we ashobora gukorakora mu gihe cy’imibonano mpuzabitsina bikabafasha kunezerwa bombi.
 1.Mu gihe cy’imibinano mpuzabitsina gukorakoranaho byongera ibyishimo mu mubiri w’umugabo ndetse n’uw’umugore kuko bose baba bafite ubushake bw’imibonano mpuzabitsina.
2.Bituma by’umwihariko ku mugore agera ku rugero nyarwo rw’umunezero aba akeneye mu gihe cy’imibonano mpuzabitsina
3.Bikurura umugabo cyane ku buryo bimutera kurangiza neza ku gihe kandi bikaba byanafasha n’umugore we kurangiza vuba kuko aba yateguwe bihagije.
4.Bombi bibafasha kuryoherwa n’iki gikorwa kuko by’umwihariko ku mugore bimwongerera uburyaryate n’utundi tuntu tuba tumwiruka mu mubiri, ibyo bigatuma yishima cyane akaryoherwa n’igikorwa.
5.Bishobora gufasha umugore kuzana amazi bita amavangingo (kunyaza) asohoka iyo yaryohewe, ibyo bikaba byaba mu gihe ageze ku byishimo yenda kugera ku byishimo bye bya nyuma “kurangiza”.
6.Gukorakoranaho binatuma agira ububobere buhagije kuva igikorwa gitangiye kugeza kirangiye
7.Ikindi kandi, gukorakoranaho bifasha umugabo kongera gufata agashyuye, iyo arangije kandi ashaka gukomeza gutera akabariro akaomeza gukorakora umugore nawe abimufashamo bityo igitsina cye kikongera gufata umurego.
8.Gukorakorana bituma munabona akanya ko kuganira ku byo murimo gukora
9.Na Nyuma y’iki gikorwa cy’imibonano mpuzabitsina gukorakoranaho birakomeza mu rwego rwo gushimirana uburyo igikorwa cyagenze neza kandi bikajyana na ya magambo meza yo kwereka mugenzi wawe urukundo n’ibyishimo umufitiye
10.Bifasha abashakanye kwiyumvanamo, umwe yabura undi ntasinzire…bikaba byanabafasha kwirinda gucana inyuma, ukabaho wumva ko ufite umukunzi uguhagije, uguha umunezero
Dore ibice by’umugore rimwe na rimwe twafata nk’aho ari ibice by’ibanga umugabo ashobora gukorakora kugirango anezeze umugore we:
Ushobora kumukorakora ku mabere, ku myanya y’inyuma y’igitsina cye, ku matako, mu nda, ukamusoma ku munwa cyangwa se ukagenda ukoza umunwa wawe ku bice bye bitandukanye umanuka ukagera ku nda, mu fate mu mugongo ugenda umanuka, kora mu musatsi we n’ahandi…
Inyigisho nkizi tuba twazigeneye abashakanye, kubatararushinga gukora imibonano mpuzabitsina si ngombwa kuko ibakururira ingaruko, nko kwandura virusi itera SIDA, imitezi n’izindi ntwara zandurira mu mibonano mpuzabitsina cyangwa gutwara inda zitateguwe.
 Yanditswe na Sarongo Richard/Muhabura.rw"
14,urukundo,relationship,http://muhabura.rw/amakuru/urukundo/article/menya-inama-7-z-uburyo-urukundo-rwawe-rushobora-kuramba,Menya inama 7 z’uburyo urukundo rwawe rushobora kuramba," Hari abantu benshi bahora bibona nk’aho batajya bagira amahirwe mu rukundo, igihe cyose bakundanye ntibimare kabiri! ndetse bamwe batangira kugira abo bahimbira ko babatera umwaku kandi byahe biragatabwa. Tuzi twese ko kugirango urukundo rw’abantu babiri bakundana (ndavuga umusore n’inkumi) rurambe kandi rukomere, habamo ubufasha bw’Imana ariko na none natwe tugomba kugira uruhare mu burambe bw’urukundo rwacu, ibyo rero bihera ku buryo usanzwe ubana n’abantu, ariko na kamere usanganywe iba ifite uruhare runini ku mahirwe make cyangwa menshi uzagira mu rukundo rwawe n’umusore cyangwa inkumi. Ubushize naberetse uburyo umukobwa ashobora kubwira cyangwa kwereka umusore ko amukeneyeho urukundo, ubu noneho ngiye kubagira inama 7 z’uburyo urukundo rwawe rushobora kuramba ukava mu guhora umarana n’inshuti amezi abiri gusa waba uri umukobwa cyangwa umusore. 1. Kuva mu rukundo rw’umuriro ugurumana ukajya ku rukundo rutuje kandi rufite gahunda nziza Iyo mugitangira gukundana muba mwumva mufite urukundo rufite ibirimi by’umuriro, mutwika ikibakozeho cyose! mbese hamwe wumva mugenzi wawe nta kindi yakora uretse kukwicara iruhande, urwo rukundo ruramutse rukomeje gutyo ntirwaramba cyane. Gukunda bimara igihe, bisaba kumenya kugenda uva kuri iryo tanura mu mezi ya mbere ugenda uganisha ku rukundo rushyira mu gaciro kandi rutagambiriye kwiyamamaza, hahandi buri wese aba atangiye kumva no kwemera ko atandukanye na mugenzi we kandi akubaha iryo tandukaniro kuko abantu badashobora gutera kimwe. Muri make ugomba gukunda mugenzi wawe uko ateye kose atari ukumukundira gusa kuza kuzuza ibyo ubuze wamara kubibona ukamutera ishoti ! 2.Rekera aho kumva ko mu rukundo rwa mwembi inyungu zawe arizo zigomba kubanza Kugirango mwizere uburambe bw’urukundo rwanyu, mugomba kugenda murema buhoro buhoro imibanire ya couple ntangarugero, aho umwe agira uburyo abyitwaramo ariko undi nawe agasanga yiyumvamo ubwo buryo bwa mugenzi we.Mbese ugakunda uwo mubano wanyu nk’uko ukunda mugenzi wawe cyangwa wikunda nawe ubwawe. 3. Emera Kwishyira ukizana kwa mugenzi wawe(liberté) Nyabuneka emera ko mugenzi wawe umumenye akuze kandi ko aho yinyujije hose utari uri kumwe nawe. Igihe mumaze gukundana rero wishaka noneho kumuzirika ngo umuheze umwuka ntutume akomeza gusabana n’inshuti ze bashobora kuba barananyuranye mu bundi buzima bukomeye utazi. Igihe utangiye gushaka ko avugana cyangwa agendana n’abo uzi cyangwa ushaka gusa, ndakurahiye urwo rukundo ushaka ni wowe urimo kuruniga! Ha mugenzi wawe icyizere, nawe niba agukunda ntazaguhemukira kandi nawe ni mukuru azi ubwenge. 4. Ganira bitomoye na mugenzi wawe(communication claire) Gukunda mugenzi wawe ntibivuze ko wowe wiyanga, ni ngombwa ko uganiriza umukunzi wawe ugaragaza udaciye ku ruhande ibyifuzo byawe, ibyiyumviro, kandi ukirinda kuvangira imibanire ye n’abandi(aha ntibivuze ko utamucyebura igihe atangiye kurengera ariko nabwo ukabikora mu kinyabupfura). Iyo kandi ni inzira nziza yo gufasha umukunzi wawe kumenya aho uhagaze n’urwego ugezeho bityo bikamworohera nawe kukubwira byose atishisha. 5. Garagaza ubushake bwo kugumana nawe(simvuga kugumana nawe mwicaranye mu gashyamba)! Hejuru yo kuba mukundana urukundo rutuje, kumarana igihe kini mukundana bigaburira neza imishinga yanyu, bituma muhora muhuriza inyungu zanyu ahantu hamwe(nta wihagararaho ngo yange kuva kw’izima), ndetse biranaborohera guhangana n’inzitizi muhura nazo kuko muba mufatanyije.Kumarana igihe rero byubaka icyizere gikomeye kuko buri wese aba abona undi amufitiye akamaro kanini, kandi burya umubano umaze igihe biragoye ko bamwe baba babafitye amashyari babasha kuwusenya biboroheye. 6. Jya ugerageza kugira ibitekerezo bishya mu mubano wanyu Kugirango wirinde imitego yo kuba mu buzima bumwe(routine), kora uko ushoboye nka nyuma y’igihe runaka ugire agashya wazana mu mubano wanyu kandi ntugatinye kumutungura(surprise) aha ntimukumve ko surprises ari ukuzimya amatara ukaririmba joyeux anniversaire gusa! ushobora gutunguza mugenzi wawe utuntu twinshi kandi duto ariko tukamushimisha cyane ku buryo bifasha kumarana igihe kinini mukundana. Niba ubishoboye jya ugerageza kumusetsa (simvuga kumukirigita nubwo nabyo haba igihe cyabyo) mbese uhorane imvugo ituma umuntu ahora yishimye, ujye umuha uduparu rimwe narimwe ariko atari buri saha, agomba kujya abikumbura akaba aribwo ubikora, kandi nko mu bihe byanyu byiza ujye umenya ibyo yifuza kandi ubyubahe ntushake gushyira imbaraga mu bintu kandi atabishaka. 7. Ntugatinye gufashwa Burya inshuti zose ziba zitandukanye kuko buri wese aza afite amateka yanyuzemo. Kugirango rero ubashe kongera kuganira neza nka mbere, wongere wumve wishimiye couple yawe cyangwa ubashe kurenga ibigeragezo, ntutinye rwose kwakira ubufasha bw’inzobere. Rimwe na rimwe inama z’inzobere (nk’abahanga mu bya thérapie) zijya zibasha kuvanaho cyangwa guhindura imyumvire itari myiza abantu baba bafite ku bintu runaka ndetse izo nama zikaba zanafasho kongera kubyutsa urukundo rwanyu iyo rutangiye kugenda munzi y’ibirenge byanyu aho kugirango rubagaragare mu maso. Ndizera neza ku igihe mushoboye kugera kuri ibi byose maze kubabwira, nta kabuza urukundo rwanyu ruzaba rutoshye pe! kandi nibigira icyo bikumarira ntuzatinye kuba wabitangamo ubuhamya kugirango bikomeze bifashe n’abandi."
14,urukundo,relationship,http://muhabura.rw/amakuru/urukundo/article/ibintu-7-wakora-ngo-ubane-neza-n-uwo-mwashakanye,Ibintu 7 wakora ngo ubane neza n’uwo mwashakanye," Hari umuntu wavuze ko ngo iyo ubonye umugabo n’umugore bari kumwe bagenda baseka, ngo uhita ucyeka ko atari abashakanye, kuko ngo abashakanye bagenda batavugana ! Ese hakorwa iki kugira ngo abashakanye babane neza, maze nibanasohoka urukundo rwabo rugaragarire buri wese ?
Nibyo rero twabateguriye muri iyi nyandiko, igamije kubafasha kubaho mu munezero mungo zanyu.

 
1. Gufata ibyemezo byumvikanyweho: Burya si byiza ko umwe mu bashakanye ariwe ufata ibyemezo wenyine, uko abyumva, maze mugenzi we akamera nk’indorerezi. Iyo bimeze gutya ubufatanye buragabanyuka, maze ufatirwa ibyemezo akabishyira mu bikorwa biguru-ntege kuko aba yumva bitamufasheho cyane.
Biba byiza rero iyo mbere yo gufata icyemezo kireba umuryango, ugisha inama uwo mwashakanye, mukakiganiraho, kandi buri wese akirinda kumva y’uko ariwe ugomba kuganza undi mu bitekerezo. Hakabaho icyo bita « win-win », mu cyongereza, bivuze ko buri wese yumva anyuzwe n’icyemezo mufatiye hamwe.

2. Kwihangana n’ubworoherane
Ngo « nta zibana zidakomanya amahembe », bivuze ko byanze bikunze wowe n’uwo mwashakanye mushobora kugirana amakimbirane. Muzagira ibyo mutumvikanaho, ariko ni ngombwa kumva ko ari ibintu bisanzwe, ko isi itarangiriye aho, ko ejo ariho heza hanyu, bityo mukihanganirana ubuzima bugakomeza.
Ababanye igihe kirekire ibi barabizi, kuko hari abakubwira ko hari igihe cyageze bakumva byarangiye kubera ikibazo iki n’iki bagiranye, ariko nyuma ibintu bikaza kugenda neza ndetse no kurusha mbere.  3. Gutera akabariro nabyo ni ngombwa  :Imwe mu nshingano ikomeye y’abashakanye ni umubano wabo ku buriri, mu cyumba cyabo cyangwa ahandi. Si ukubikora gusa kandi by’umuhango, ni ukubiha igihe kandi bigakorwa ku buryo unyura mugenzi wawe.

4. Guhana amakuru no kuganira:Kimwe mu bintu bisenya ingo, ni ukudahana amakuru no kutungurana ibitekerezo. Abasomye Bibiliya, bazi ukuntu abantu b’i Babel bananiwe kurangiza umunara bariho bubaka, kubera kutavuga rumwe.
Ni byiza rero kuva mu bwiru, abashakanye bakaganira kuri byose, byaba byiza cyangwa bibi kugira ngo batahirize umugozi umwe.  5. Ubwubahane : Urukundo niyo rwaba rungana gute rutagira ubwubahane burya ruba rurimo agatotsi. Kwubahana kandi bijyana no kudashaka byanze bikunze ko mugenzi wawe amera uko ushaka ko aba cyangwa se atekereza, ko agira byanze bikunze ibyiyumviro nk’ibyawe. Emera ko mutandukanye kandi wubahe ubwo budasa bwe.  6. Kwizerana  : Burya gufuha ntibishobora kubura ku muntu ukunda, ariko na none kwirirwa ugenza uwo mwashakanye nkaho uri maneko cyangwa se umushinjacyaha, nabyo bizana igitotsi kinini mu mibanire yanyu. Menya ko nawe akeneye umwanya we, ntushake buri gihe ko aba aho umureba cyangwa se ngo wirirwe muri telefoni ye ushakisha abagabo cyangwa abagore bavuganye uwo munsi. Ikindi ni ukwizera ko icyo mwasezeranye agikora koko, maze ukamuha urubuga akagikora utarinze kumuhozaho inkeke.
 
7. Urwenya no gukomeza kumufata nka fiyanse : Uwo mwashakanye akeneye ko umubwira utuntu dusekeje, nkuko ubigenzereza bagenzi bawe bo ku kazi cyangwa se abari muri group watsapu. Hari umuntu wavuze ko ngo iyo ubonye umugabo n’umugore bari kumwe bagenda baseka, ngo uhita ucyeka ko atari abashakanye, kuko ngo abashakanye bagenda batavugana ! Ibi rero ni ibigaragaza ko abashakanye bamwe usanga bazi gusetsa abandi, maze bagera mu rugo bagafunga isura, bagatangira kuvugana ibibazo gusa n’ibitagenda. Ibyiza ni ugukomeza ugafata umugabo cyangwa umugore wawe, nkuko wamufataga mukiri abafiyanse, ntiwumve ko wamubonye byarangiye.
 Yanditswe na Sarongo Richard/Muhabura.rw"
14,urukundo,relationship,http://muhabura.rw/amakuru/urukundo/article/ibimenyetso-byakwereka-ko-umuhungu-ugukunda-by-ukuri,Ibimenyetso byakwereka ko Umuhungu ugukunda by’Ukuri," Urukundo abantu benshi ntibakunda kurwerekana kimwe, kuko hari ababivuga hakaba n’abatinya kuvuga ko bakunze, ariko burya ngo ntirwihishira, iyo rwagufashe, rushobora kugutamaza. Abahanga mu kwiga imyitwarire y’abantu bashyize ahagaragara bimwe mu bishobora kukwereka ko umuhungu yakwihebeye.
 
Amagambo yihariye kuri wowe :
Burya iyo umuhungu akunda umukobwo biroroshye kubimenya niyo yaba atarabimubwira. Cyane cyane iyo bavugana haba kuri telephone cyangwa bari kumwe, usanga umuhungu hari amagambo akunda gukoresha y’umwihariko kuri iyo nyampinga. Urugero, usanga akunda kuguhimba utubyiniriro twiza, akakuvugisha yitonze, mbese ukumva ko yakwitayeho.  Usanga avuga ngo twebwe :
Mu by’ukuri umuhungu iyo yagukunze, abayumva ibyiza byose bibaho byabageraho mwese. Niyo mpanvu rero akenshi iyo muganira cyangwa aganira na bagenzi banyu, aba avuga ngo twebwe turashaka gukora ibi nibi, cyangwa ugasanga icyo ashatse gukora naho ashatse kujya ashaka ko muba muri kumwe. Hari igihe abikora rimwe narimwe atazi ko birimo kumubaho.  Agushyigikira aho ariho hose :
Niba muri nk’ahantu na bagenzi banyu muganira, uzumva ashaka kugushyigikira no kukuvugira neza. Niwunva muganira akajya akuzanamo cyane cyangwa akwakira mu biganiro uzamenye ko umutima we wawitwariye kera. Gusa ubutaha nagushyigikira ujye umwereka ko wishimye, bituma atahana umutima utuje, ko nawe wabibonye, kandi byagushimishije.  Ku gutetesha	 :	
Hari ibintu byinshi umukunzi wawe ashobora kugukorera, bikwereka ko nta wundi akunda uretse wowe. Usanga nk’iyo muri kumwe mutembera aba agufashe akaboko, akunda gukorakora mu musatsi wawe, mbese akaba yumva atakura ibiganza bye ku mubiri wawe. Usanga umuhungu ugukunda ahora ashaka gukorakora ku mubiri wawe, nko ku ijosi, mu mugongo, mu kiganza, n’ahandi biterwa naho akunda.  Ndetse burya ntimwatandukana atanagusomye.
 
Akunda kukubwira cyane ahazaza he :
Si abahungu benshi bakunda kuvuga imishinga yabo y’ejo hazaza, ariko nubona umuntu atinyuka akakubwira ibyo ateganya gukora byose, ujye umenya ko ashaka ko muzabibanamo muri babiri kandi mukundanye. Mbese aba asa nkaho akubwira ko yifuza ko wazamubera umugore.


Yanditswe na Sarongo Richard/Muhabura.rw"
14,urukundo,relationship,http://muhabura.rw/amakuru/urukundo/article/ibyishimo-bibonerwa-mu-mibonano-ku-bagore-hirya-no-hino-kw,Ibyishimo bibonerwa mu mibonano ku bagore hirya no hino kw’isi ntibyakunze kwitabwaho," Ibyishimo bibonerwa mu mibonano ku bagore hirya no hino kw’isi ntibyakunze kwitabwaho kugeza ejo bundi mu 1950 aho abashakashatsi batangiye kubitekerezaho ari benshi. Ndetse wagiye usanga mu mico imwe n’imwe na n’ubu bagica abagore umwe mu myanya ndangagitsina yabo ibafasha kwishima ku buryo bwihuse mu gihe cyo gutera urubariro ngo batazavaho baca inyuma abagabo babo.
"
14,urukundo,relationship,http://muhabura.rw/amakuru/urukundo/article/umukobwa-uwo-ariwe-wese-iyo-agiye-mu-rukundo-aba-asa-n,Umukobwa uwo ariwe wese iyo agiye mu rukundo aba asa n’utuye umutwaro wari umuremereye," Umukobwa uwo ariwe wese iyo agiye mu rukundo aba asa n’utuye umutwaro wari umuremereye kuko aba yumva imibereho ye igiye guhindurwa n’uwo baba bakundanye cyane cyane iyo yamwihitiyemo. Iyo umukobwa atunguwe no kubona ibinyuranye n’ibyo yarategereje mu rukundo ashobora kudahita afata icyemezo cyo gutandukana n’umuhungu bakundanye ariko akaba muri urwo rukundo adatekanye, ahangayitse kandi yumva agenda acika integer aho hanaziramo no kuba yatendeka kuko atanyuzwe. Abakobwa benshi ubushakashatsi bugaragazwa n’abahanga mu by’urukundo buvuga ko badakunda kwisabira abakunzi babo gutandukana akaba ariyo mpamvu bahitamo kubatendeka aho kubasaba gutandukana. Urubuga le plurielles.fr ruvuga bimwe mu bishobora kuzonga/kubuza amahoro umukobwa uri mu rukundo, ibi byanamutera gutendeka: 1.Iyo atitaweho mu buryo butandukanye kandi ubwo aribwo bwose n’umuhungu bakundana 2. Iyo umuhungu bakundanye amubangamira cyangwa se amuyoborana igitugu ndetse akanamufatira ibyemezo kuri buri gikorwa cyose. 3. Iyo umuhungu bakundanye atajya ashaka kugaragaza cyangwa kumwereka ko atewe ishema nawe. Aha nk’igihe ahora yumva urukundo rwabo bombi rwaguma ari ibanga ryabo bombi gusa ariko baba bari mu bandi bagenzi babo rukaba ibanga. 4. Iyo umuhungu nta mpano n’imwe by’umwihariko iciriritse ajya amuha, na cyane ko abakobwa benshi bikundira impano zidahanitse ndetse zitanahenze zivuye ku bakunzi babo.
5. Iyo buri gihe umuhungu ahora mu ifuhe n’ishyari, ibyo bitera umukobwa gutekereza ko atajya yigera aba umwizerwa imbere y’umukunzi we. 6. Iyo umuhungu akunda kugira incyuro cyangwa se ubika inzika: Niba umukobwa akoze agakosa gato, umuhungu akazajya ahora akamucyurira kabone nubwo haba hashize igihe iryo kosa yararimusabiye imbabazi. Ibi umukobwa abifata nko kumuhoza ku nkeke. 7. Iyo umuhungu ahora ashaka ndetse arwanira ko umukobwa yatera nkawe kuri buri kimwe cyose cyangwa ko bahuza imitekerereze, kandi ntibishoboka kuko buri wese aba afite uko atekereza nuko abona ibintu ahubwo icyo bakora ni ugushyira hamwe ibitekerezo byabo hamwe no kuzuzanya. Yanditswe na Sarongo Richard/Muhabura.rw"
14,urukundo,relationship,http://muhabura.rw/amakuru/urukundo/article/hashize-amezi-3-umugabo-wanjye-afite-ikibazo-cyo-kuba,Hashize amezi 3 Umugabo wanjye afite ikibazo cyo kuba ntacyo Akimbaza ku buriri," Amahoro y’Imana kuri mwese  bakunzi  ba Muhabura.rw, maze iminsi mbona mugira abantu inama none nanjye nimumfashe. Ndi  Umugore  wubatse hashize imyaka 5, muriyo myaka yose mu buriri rwose nta kibazo nari narigeze ngira kuko umufasha wanjye yamaraga ipfa cyane rwose! Ubu rero ibintu biteye ukundi! Hagiye gushira amezi atatu  umugabo wanjye afite ikibazo cyo kuba ntacyo ikimbaza ku buriri, yabanje kujya ambeshya ngo ni umunaniro aba afite, noneho mugira inama yuko  twaka  ikiruhuko nanjye ndacyaka kugira ngo mwiteho. Twagiye twembi  mu kiruhuko  maze  mwitaho ! Ndateka neza, ibishoboka  byose , ngaho ibiryo byiza, ngaho kumutembereza (kuko murusha umushahara) ngo wenda yaruhuka mu mutwe biba iby’ubusa! Byaje kuba ngombwa tujya kwa muganga bamukorera ibizami batubwira ko nta kibazo afite! Namubaza uko yiyumva ahubwo akambwira nabi nkaceceka nkamwihorera ngo ntongera ibibazo mu bindi.
Congé yarangiye ahubwo imariye amafaranga gusa ikibazo ki dacyemutse. Ubu ikibazo mfite ndibaza ko wenda hari abagore baba baramuroze, ko numva kwihangana binaniye kandi ko ishingiro ry’urugo ari ugutera akabariro, nshake umupfubuzi maze uyu mugabo dukomeze twibereho gutyo?
Yaba afite abandi bagore bityo nkaba ntakimushimiha? Nkore iki? Murakoze. Yanditswe na Sarongo Richard /Muhabura.rw"
14,urukundo,relationship,http://muhabura.rw/amakuru/urukundo/article/mbifata-nk-agasuzuguro-kubona-buri-munsi-umugore-wanjye,Mbifata nk’agasuzuguro kubona buri munsi umugore wanjye acyurwa n’umukoresha we!," Muraho neza nshuti za MUHABURA.RW, ndi umugabo mfite Abana 3 n’umugore turifashije ariko mfite ikibazo kinkomereye, ngira ngo mumfashe mumpe inama kuko ndabona aho bukera gishobora kunsenyera urugo. Mu by’ukuri mu rugo rwacu dufite akazi twembi njyewe n’umugore ariko akazi kanjye karangira kare nkataha, mu gihe umugore wanjye we ataha igicuku kinishye.
Maze iminsi mbyigaho nkasanga akazi k’umugore wanjye gashobora kuduteza ibibazo, ubwo nyuma naje kumuganiriza ku mpungenge zanjye zijyanye n’akazi ke. Mwereka ko gutaha mu masaha akuze y’ijoro bishobora kuzatuma abana bacu bagira uburere bubi ndetse na we ubwe yazahura n’ikibazo cy’umutekano we.
Si ibyo gusa ariko kuko mbona afitanye agakungu n’umukoresha we ndetse ni we umucyura iryo joro nk’umva kuza igicuku naryamye kubera umunaniro ntakibashije kubyihanganira. Ikindi mbifata nk’agasuzuguro gakabije kubona buri munsi umugore wanjye acyurwa n’umukoresha we icyo gicuku cyose nkabona umubano wabo wazakomera bikaviramo urugo rwacu gusenyuka dore ko tutaragura imodoka yacu ngo njye nemera njye kumwicyurira. Umugore wanjye namusabye ko ako kazi gataha igicuku yakareka tugashaka ikindi twakora ariko akajya ataha kare nibura agaha uburere abana, aratsembera ngo ntashobora kureka ako kazi ke.
Bavandimwe ndababaye mungire inama kandi mbaye mbasabiye umugisha ku Mana. Yanditswe na Sarongo Richard/Muhabura.rw"
14,urukundo,relationship,http://muhabura.rw/amakuru/urukundo/article/imyitwarire-abasore-na-abagabo-bagira-ikunze-gukurura,Imyitwarire Abasore na abagabo bagira ikunze gukurura abakobwa!," Mu buzima bwa muntu, abantu bashobora guhura bwa mbere maze bagahita bakundana nta n’ umwe uziranye n’ undi cyangwa baziranye bitari cyane, ariko hari ibikorwa, imiterere cyangwa imyitwarire abagabo bagira ikunze gukurura abakobwa! Ese wowe ni iki cyaba kigukurura ku bahungu muri rusange cyangwa ku mugabo wishakiye ku buryo wumva amarangamutima yawe akwemeza kumukunda?
Urubuga slate.fr rwabajije ibibazo abakobwa batandukanye bagenda batanga ibibakurura kurusha ibindi ku gitsina gabo. Mu byagaragaye, indoro y’ umusore akenshi iba igaragaza icyo ashaka ikunze gukundwa n’ abakobwa benshi, ariko akenshi ngo biba byiza iyo ndoro iyo itabeshya ni ukuvuga igaragaza by’ukuri ibiri mu musore cyangwa umugabo. Ikindi abakobwa bakunda ngo ni abasore banini bafite n’ amazuru manini cyangwa aringaniye kuko akenshi bahita biyumvisha ko umuntu munini aba ashoboye gukora kandi yanarinda umukunzi we, ariko kandi bitavuze ko abagabo cyangwa abasore batabyibuye nta mbaraga baba bafite.
Umusatsi utari irende cyane na wo ni kimwe usanga abakobwa bakunda kandi bakanakunda umuhungu usabana kandi udapfa kurakazwa n’ ubusa. ubu bushakashatsi bwakomeje buvuga no ku myitwarire k’ umuhungu utuma abantu bose bamwitaho nk’ umuhanzi cyangwa umunyacyubahiro kandi akaba anafite ijwi ryiyubashye.
Kubera ko abakobwa benshi bakunda gusohokanwa, hakaba n’abandi bakunda abasore babasohokana maze bakabashimisha nko muri week-end cyangwa mu yandi ma-sorties. Hari kandi abandi bakunda umusore cyangwa umugabo ukunda kwitegerezanya ubwuzu ibice byabo by’ umubiri bitandukanye nk’ amabere, amabuno, cyangwa mu maso.
Hari n’ abandi bakururwa n’ ubumenyi bw’ umusore; ni ukuvuga amagambo yuzuye ubwenge haba mu buzima busanzwe cyangwa se no mu bumenyi bwo mu ishuri. Kuba tuvuze ku byo abakobwa babona ku bahungu ntibivuze ko abahungu bo ntabyo babona ku bakobwa bibakurura kuko bimwe muri ibi babihuriraho.
Akenshi abahungu bo bakunze gukururwa n’ isura nziza cyangwa imiterere myiza y’ umukobwa n’ uburyo afata ibyemezo mbere yo kumenya neza umukobwa. Yanditswe na Sarongo Richard/Muhabura.rw"
14,urukundo,relationship,http://muhabura.rw/amakuru/urukundo/article/menya-byinshi-ku-kurangiza-k-umugore-mu-gihe-cyo-gutera,Menya byinshi ku kurangiza k’Umugore mu gihe cyo gutera Akabariro," Kuri ubu, kurangiza ku bagore mu gihe cy’imibonano mpuzabitsina bisigaye ari ibintu bikunzwe cyane. Nubwo biri uku, siko byahoze mu myaka yashize kandi ntibyakunze kujya bibatera ipfunwe dore ko binashoboka ko benshi muri bo batari bazi ko bibaho.
Bamwe mu baganga n’abahanga mu bijyanye n’ihuzabitsina bemeza ko kuba hari abagore batakunze kugira amahirwe yo kurangiza mu gihe cy’imibonano mpuzabitsina nta kibazo byabateye haba ku mubiri no mu mibereho yabo muri rusange dore ko mu mpera z’imyaka ya za 70, hari abari bakemeza ko bitanabaho ko ahubwo ari ikintu cyaremwe kikanamamazwa n’itangazamakuru. Muri iki gihe ibi byose byarahindutse, abaganga n’abahanga bakomeza bavuga ko ari byiza kurangiza kuko bigira byinshi bihindura mu mubiri bikaba byiza kurushaho iyo bibaye kenshi mu gihe cyose yumva abishaka.  Bimwe mu byiza byo kurangiza harimo kuba bitera amaraso kuba agenda neza mu mitsi, akaba yasinzira neza, bishobora no gufasha mu kwimara umubabaro n’agahinda.

Ese kurangiza k’umugore ni iki? Abantu benshi ntibasobanukiwe no kurangiza k’umugore. Muri iki gihe, ibiba mu mubiri w’umugabo iyo asohora ni bimwe n’ibiba mu mubiri w’umugore iyo arangiza. Mu yandi magambo, ku mugore ugiye kurangiza arimo akora imibonano mpuzabitsina habaho kwiyongera cyane k’uburyohe yumva mu mubiri bikagera aho bimurenga, akaba yatangira no gutitira, aha bikaba biterwa no kuba bimwe mu bice by’imyanya ndangagitsina ye igenda ikangwa n’igitsina cy’umugabo inshuro nyinshi mu madakika make, ibi bikaba bitandukanye n’ibiba ku bagabo iyo basohora.

Birashoboka kurangiza inshuro nyinshi ku mugore Irindi tandukaniro rinini riri hagati yo kurangiza kw’abagore n’abagabo ni uko nyuma yo kurangiza bwa mbere, abagore benshi bashobora kurangiza bwa kabiri ndetse n’izindi nshuro nyinshi biboroheye akenshi bikaba byaba mu gihe cy’umunota cyangwa ibiri, bikaba byanakomeza bitewe n’uwo barimo bakorana imibonano. No mu bagore harimo itandukaniro kuko abakiri bato bashobora kurangiza kenshi cyane ugereranyije n’abagore bamaze gukura igihe cyose babishaka kandi babifashijwemo n’abakunzi babo babimenyereye dore ko ari n’ibintu umuntu ashobora kwiyigisha gahoro gahoro. Ni byiza gutuma umugore aryoherwa birenze Ku bagabo ikintu cy’ingenzi bakagombye kwitaho cyane ni uko umugore agera aho yumva uburyohe burenze atari uko bahatirije nkuko bikunze kugenda ku bagabo muri rusange. Biroroha cyane ku bagabo kugira ngo arangize iyo akora imibonano mpuzabitsina kabone niyo yaba adakunda uwo barimo bayikorana. Mu miterere y’abagore siko bameze kuko kugira ngo bibeho bisaba ko umugore yumva ari mu gihe cyiza, agiye kubikorana n’uwo yiyumvamo, kuba yumva ashakwa kandi akunzwe no kuba azi ko uwo bagiye kuryamana afite ubumenyi buhagije bwo kugira ngo aryoherwe. Mugabo aho uri hose, niba mu buriri udashobora guha umukunzi wawe ibyiza nk’ibi maze kuvuga haruguru, ntuzoroherwa no gutuma aryoherwa akaba yanarangiza, ibi kandi bikunze kubyara ibibazo byinshi ntiriwe mvuga. Uku kumufasha kuryoherwa birenze, akaba aribyo bikuraza inshinga nibyo bizatuma abasha kurangiza mu gihe cyose utegereje wihanganye. Niba uri umugabo, ni byiza guhora wibuka ko gushyira igitsina cyawe mu cy’umugore bitamutera kuba yakumva ubwo buryohe burenze. Ibishobora gukorwa muri iki gihe kugira ngo bigerweho ni byinshi, fata akanya ubitekerezeho urabibona.

Yanditswe na Sarongo Richard/Muhabura.rw"
14,urukundo,relationship,http://muhabura.rw/amakuru/urukundo/article/bimwe-mu-bintu-biranga-umugore-cyangwa-umukobwa-utinya,Bimwe mu bintu biranga umugore cyangwa umukobwa utinya imibonano mpuzabitsina," Uruhurirane rw’abanditsi aribo Nora Ephron, Billy na Meg rwashyize hanze bimwe mu bintu biranga umugore cyangwa umukobwa utinya imibonano mpuzabitsina. 1.Gusakuza cyane no kuboroga biteye ubwoba nibyo biri ku isonga 2.Gukomeza umubiri mugihe arimo gukora imibonano mpuzabitsina, aha ngo mugikorwa nyirizina ashyiramo umugaga. 3.Kuzamuka mu bushyuhe bw’umubiri nk’urwaye kuburyo wamupima ugasanga atari ubushyuhe busanzwe ahubwo byabaye nk’indwara ikomeye. 4.Ntajya yifuza kandi ko bavuga kubyerekeye imibonano mpuzabitsina bimutera ubwoba cyane. 5.Mugihe k’imibonano mpuzabitsina ahindura uburyo bw’imihumekera ukagirango yaheze umwuka. 6.Gufata ku musego akawugundira, akikorera amaboko nabyo biri mubyerekana ko atinya gukora imibonanompuzabitsina. 
 Yanditswe na Sarongo/Richard/MUHABURA.RW"
14,urukundo,relationship,http://muhabura.rw/amakuru/urukundo/article/ese-wari-uzi-ibanga-ry-ibintu-abagabo-bakunda-ku-bagore,Ese wari uzi ibanga ry’ibintu abagabo bakunda ku bagore babo?," Ubusanzwe abagabo muri kamere yabo ntibakunda ibintu by’iraha, ndetse ahanini usanga banashimishwa n’utuntu duto cyane, usanga akenshi tunagoye kutumenya, ariko urubuga rwa internet yourtango.com ruvugako hari ibintu 10 byoroheje abagabo bakunda kandi bakanezezwa nabyo. Dore 7 muri byo ni ibi bikurikira : Kwitabwaho no kugaragarizwa urukundo Abagabo ngo bishimira kandi bagakunda abagore babitaho bakanabagaragariza urukundo harimo nko kumuha impano zitunguranye kabone n’ubwo yaba ihendutse, kumutegurira ifunguro akunda umutunguye, kumubwira ko akurutira abandi bagabo bose n’ibindi. .
Kwerekwa ko gukorana imibonano mpuzabitsina nabo ari iby’agaciro
Gukorana imibonano mpuzabitsina ni ingenzi ku bakundanye Burya ngo abagabo benshi bakunda abagore babereka ko bishimiye gukorana imibonano mpuzabitsina nabo bakabonako atari ukubihatira abagore babo ahubwo ko nabo baba babakeneye. Birabashimisha cyane kandi bakabikunda kuruta abagore basa n’aho babihatirwa cyangwa se batabyitayeho. Ukuri Burya ngo abagabo aho bava bakagera banga umuntu ubabeshya, ahubwo ubakoreye ikosa ugasaba imbabazi ubabarirwa vuba ariko ngo iyo akuvumbuye wamuhishe ukuri niho bishobora kuba bibi mu rukundo cyangwa se no murugo Umutuzo Burya ngo n’iyo baba bajya basahinda ariko bakunda abagore babaha umutuzo , kuko ngo bituma bumva baguwe neza, ntibakunda abagore babajagaraza, babatesha umutwe, ahubwo bifuza ababatwara gahoro. Gutegurirwa ifunguro rya nijoro Kuko ngo abagabo baba biriwe mu kazi burya ngo amafunguro ya saa sita ntakintu kinini amara mu kubagarira urukundo, ariko ngo iyo batashye bakitse imirimo baba bashaka ko abagore babo babitaho bakabategurira amafunguro. Aha rero ngo usanga bayafashe banezerewe kandi bikavuga byinshi mu buzima bwabo kuko ngo aricyo gihe baba babonye cyo gutekereza no kuruhuka bitonze.Ngo iyo umugabo abikorewe biramushimisha cyane Kumvwa
Bakunda gutegwa amatwi kuko ngo bibereka ko bahawe agaciro. Ubukwe Abagabo bakunda kandi bakishimira gukora ubukwe, gusa ngo bagaakunda kugira ikibazo cyo guhitamo uwo bazabana ubuzima bwose kuko batinya guhemukirwa cyangwa se kubaho ubuzima batishimiye nyuma yo kurushinga iyi ngo akaba arinayo mpamvu benshi muri bo usanga biyemeza kurushinga bamaze gukura bifatiye icyemezo batazicuza. Kandi ngo uwabukoze agahirwa mu rugo rwe yishimira kubivuga no kuba muri ubwo buzima. Yanditswe na Sarongo Richard/Muhabura.rw"
14,urukundo,relationship,http://muhabura.rw/amakuru/urukundo/article/ibimenyetso-5-ushobora-kumenyerako-umukobwa-yagukunze,Ibimenyetso 5 ushobora kumenyeraho ko umukobwa yagukunze," u bijanye no kumenya neza ivyiyumviro abagore canke abakobwa bagira iyo tugerageza gukundana nabo ; akenshi usanga abagabo batitwararika kumenya ibimenyetso bijanye n’urukundo.
Ivyo bigashikira abagabo bakunze canke batigeze bakunda, batinya ko bokwankwa. Kenshi rero usanga atar’uko abagabo banka kwitwararika ivyo bimenyetso, ahubwo ikibazo ni ukuba batabizi neza canke badafata umwanya ukwiye wo kuvyitegereza.
Nk’uko tubikesha itororokanirizo ry’amakuru : www.alangoldsher.com, hariho ibimenyetso barabirako kugira umenye ko umukobwa canke umugore yipfuza ko mukundana. Ivyo bigafasha kubikorerako gutyo ukaronka aho uhera.

1. Ikimenyetso co gushaka gutwenza David Wygant, umwanditsi wa Always Talk To Strangers, ni umuhinga mu gutahura ibimenyetso ; avuga ko iyo umukobwa canke umugore ashaka ko akuba hafi mu mwanya uba ubabaye, akama ashaka kukubona uhimbawe mutwenga, hari iyindi ntambwe aba ashaka ko mushikako. Uwundi muhinga yitwa Rose Marie, umugore wo muri White Plains, New York, ashinga intahe aho avuga ati “Iyo nkeneye kugumana n’umugabo, iyo nipfuza ko twirirwana muhira, ngerageza kumutwenza, nkamusotora, mbere nkamera nk’aho nshaka gukina nawe”.

2. Ikimenyetso k’ umwanya w’ibiganiro Iyo umugore aguhaye umwanya wo kuganira nawe mu mwanya w’akazi cyangwa  mu gihe gito c’akaruhuko ka saa sita, akenshi aba ari ukugira ngo muganire bisanzwe. Ariko iyo aguhaye umwanya wo ku mugoroba canke uwo mw’ijoro nko muri week-end, usanga ahanini aba ari ukugira ngo mube hamwe ugire ico umumarira nk’umugabo.
Umukobwa yitwa Shelly wo mu gisagara ca San Diego ; agira ati “Mfise akazi ahantu hari abasore benshi ndetse bakanansaba ko dusohokana. Iyo umwe muri bo nkunda canke numva ahimbara umutima wanje, ashatse ko dusohokana, ndamuha umwanya wo muri weekend (iminsiy’ikaruhuko) canke umwanya wo mw’ijoro kuko mba numva nipfuza ko twosangira ico kunywa canke ico kurya ndetse tukanaganira ku buryo umwe wese amenya uwundi bikwiye. 3. Ukuntu yifata muri kumwe"
